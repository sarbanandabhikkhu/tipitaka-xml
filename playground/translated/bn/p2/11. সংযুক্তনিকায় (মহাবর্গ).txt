সূত্রপিটকে সংযুক্তনিকায়

মহাবর্গ

অনুবাদকমণ্ডলী : শ্রীমৎ বঙ্গীস ভিক্ষু, অজিত ভিক্ষু ও প্রজ্ঞাদর্শী ভিক্ষু

১. মার্গ-সংযুক্ত
১. অবিদ্যা বর্গ
১. অবিদ্যা সূত্র
১.১. আমি এরূপ শুনেছি। একসময় ভগবান শ্রাবস্তীর[1] জেতবনে[2] অনাথপিণ্ডিকের নির্মিত বিহারে অবস্থান করছিলেন। তথায় ভগবান ‘হে ভিক্ষুগণ,’ বলে ভিক্ষুদের আহ্বান করলেন। ‘হ্যাঁ ভন্তে,’ বলে সেই ভিক্ষুগণ ভগবানের প্রত্যুত্তর দিলেন। অতঃপর ভগবান এরূপ বলতে লাগলেন :

২. “হে ভিক্ষুগণ, অকুশলধর্মসমূহ সম্পাদনের জন্য অবিদ্যাই অগ্রগামী, যা পাপের প্রতি নির্লজ্জতা ও নির্ভয়তা জন্মায়। ভিক্ষুগণ, অবিদ্যায় নিমজ্জিত মূর্খ ব্যক্তির মিথ্যাদৃষ্টি উৎপন্ন হয়; মিথ্যাদৃষ্টি পোষণকারীর মিথ্যা সংকল্প উৎপন্ন হয়, মিথ্যা সংকল্পকারী মিথ্যা বাক্য বলে থাকে, মিথ্যা বাক্যভাষী মিথ্যাকর্ম সম্পাদন করে, মিথ্যাকর্মী মিথ্যা জীবিকানির্বাহ করে, মিথ্যা জীবিকানির্বাহকারী মিথ্যা ব্যায়াম বা প্রচেষ্টায় নিয়োজিত হয়, মিথ্যা ব্যায়াম বা প্রচেষ্টাকারীর মিথ্যা বা ভ্রান্ত স্মৃতি উৎপন্ন হয় এবং মিথ্যা বা ভ্রান্ত স্মৃতি মিথ্যা সমাধি উৎপন্ন করে।

৩. ভিক্ষুগণ, কুশলধর্মসমূহ সম্পাদনের জন্য বিদ্যাই অগ্রগামী, যা পাপের প্রতি লজ্জাবোধ ও ভয় জন্মায়। ভিক্ষুগণ, বিদ্বান, বিদ্যাগত এবং পণ্ডিত ব্যক্তির সম্যক দৃষ্টি উৎপন্ন হয়, সম্যক দৃষ্টি পোষণকারীর সম্যক সংকল্প উৎপন্ন হয়, সম্যক সংকল্পকারী সম্যক বাক্য বলে থাকে, সম্যক বাক্য ভাষী সম্যক কর্ম সম্পাদন করে, সম্যক কর্মকারী সম্যকভাবে জীবিকানির্বাহ করে, সম্যক জীবিকানির্বাহকারীর সম্যক ব্যায়াম বা প্রচেষ্টা উৎপন্ন হয়, সম্যক ব্যায়াম বা প্রচেষ্টাকারীর সম্যক স্মৃতি উৎপন্ন হয় এবং সম্যক স্মৃতি সম্যক সমাধি উৎপন্ন করে।” প্রথম সূত্র।

২. অর্ধ সূত্র[3]
২.১. আমি এরূপ শুনেছি। একসময় ভগবান শাক্যরাজ্যের[4] ‘নগরক[5]’ নামক শাক্যদের এক নিগমে (গ্রামে) অবস্থান করছিলেন। অতঃপর আয়ুষ্মান আনন্দ[6] ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দ ভগবানকে এরূপ বলতে লাগলেন : “ভন্তে, কল্যাণমিত্রতা, কল্যাণসহায়তা ও কল্যাণসম্পর্কতা হচ্ছে ব্রহ্মচর্যের অর্ধেক।”

২. “এমন নহে আনন্দ, এমন নহে। হে আনন্দ, বরঞ্চ কল্যাণমিত্রতা, কল্যাণসহায়তা ও কল্যাণসম্পর্কতাই হচ্ছে পূর্ণাঙ্গ ব্রহ্মচর্য। আনন্দ, কল্যাণমিত্রতা, কল্যাণসহায়তা এবং কল্যাণ-সম্পর্ককারী ভিক্ষুর নিকট ইহাই প্রত্যাশিত যে, সে আর্য অষ্টাঙ্গিক মার্গ ভাবিত এবং বহুলীকৃত করবে।

৩. হে আনন্দ, কীরূপে ভিক্ষু কল্যাণমিত্রতা, কল্যাণসহায়তা এবং কল্যাণ-সম্পর্ককারী হয়ে আর্য অষ্টাঙ্গিক মার্গ ভাবিত ও বহুলীকৃত করে? আনন্দ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক আজীব, সম্যক ব্যায়াম, সম্যক স্মৃতি ও সম্যক সমাধি ভাবিত বা অনুশীলন করে। হে আনন্দ, এরূপেই ভিক্ষু কল্যাণমিত্রতা, কল্যাণসহায়তা এবং কল্যাণ-সম্পর্ককারী হয়ে আর্য অষ্টাঙ্গিক মার্গ ভাবিত ও বহুলীকৃত করে।

৪. হে আনন্দ, তোমার জানা উচিত যে, কল্যাণমিত্রতা, কল্যাণসহায়তা ও কল্যাণসম্পর্কতা এভাবেই পূর্ণাঙ্গ ব্রহ্মচর্যের কারণ হয়। আনন্দ, আমার ন্যায় কল্যাণমিত্রের সংস্রবে জন্মশীল সত্ত্বগণ জন্ম হতে পরিমুক্ত হয়, জরাশীল সত্ত্বগণ জরাধর্ম হতে মুক্ত হয়, মরণধর্মী সত্ত্বগণ মরণ হতে মুক্ত হয় এবং শোক পরিদেবন-দুঃখ-দৌর্মনস্য-উপায়াসধর্মী সত্ত্বগণ সেই শোক-পরিদেবন-দুঃখ-দৌর্মনস্য ও উপায়াস হতে মুক্ত হয়। আনন্দ, তোমার জানা উচিত যে, কল্যাণমিত্রতা, কল্যাণসহায়তা ও কল্যাণসম্পর্কতা এভাবেই পূর্ণাঙ্গ ব্রহ্মচর্যের কারণ হয়।” দ্বিতীয় সূত্র।

৩. সারিপুত্র[7] সূত্র
৩.১. শ্রাবস্তী নিদান। অতঃপর আয়ুষ্মান সারিপুত্র ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান সারিপুত্র ভগবানকে এরূপ বলতে লাগলেন-“ভন্তে, কল্যাণমিত্রতা, কল্যাণসহায়তা ও কল্যাণসম্পর্কতাই হচ্ছে পূর্ণাঙ্গ ব্রহ্মচর্য।”

২. “সাধু, সারিপুত্র, সাধু। হে সারিপুত্র, কল্যাণমিত্রতা, কল্যাণসহায়তা ও কল্যাণসম্পর্কতাই হচ্ছে পূর্ণাঙ্গ ব্রহ্মচর্য। সারিপুত্র, কল্যাণমিত্রতা, কল্যাণসহায়তা এবং কল্যাণ-সম্পর্ককারী ভিক্ষুর নিকট ইহাই প্রত্যাশিত যে, সে আর্য অষ্টাঙ্গিক মার্গ ভাবিত এবং বহুলীকৃত করবে। সারিপুত্র, কীরূপে ভিক্ষু কল্যাণমিত্রতা, কল্যাণসহায়তা এবং কল্যাণ-সম্পর্ককারী হয়ে আর্য অষ্টাঙ্গিক মার্গ ভাবিত ও বহুলীকৃত করে?

৩. সারিপুত্র, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী হয়ে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। সারিপুত্র, এরূপেই ভিক্ষু কল্যাণমিত্রতা, কল্যাণসহায়তা এবং কল্যাণ-সম্পর্ককারী হয়ে আর্য অষ্টাঙ্গিক মার্গ ভাবিত ও বহুলীকৃত করে।

৪. হে সারিপুত্র, তোমার জানা উচিত যে, কল্যাণমিত্রতা, কল্যাণসহায়তা ও কল্যাণসম্পর্কতা এভাবেই পূর্ণাঙ্গ ব্রহ্মচর্যের কারণ হয়। সারিপুত্র, আমার ন্যায় কল্যাণমিত্রের সংস্রবে জন্মশীল সত্ত্বগণ জন্ম হতে পরিমুক্ত হয়, জরাশীল সত্ত্বগণ জরাধর্ম হতে মুক্ত হয়, মরণধর্মী সত্ত্বগণ মরণ হতে মুক্ত হয় এবং শোক পরিদেবন-দুঃখ-দৌর্মনস্য-উপায়াসধর্মী সত্ত্বগণ সেই শোক-পরিদেবন-দুঃখ-দৌর্মনস্য ও উপায়াস হতে মুক্ত হয়। সারিপুত্র, তোমার জানা উচিত যে, কল্যাণমিত্রতা, কল্যাণসহায়তা ও কল্যাণসম্পর্কতা এভাবেই পূর্ণাঙ্গ ব্রহ্মচর্যের কারণ হয়।” তৃতীয় সূত্র।

৪. জানুশ্রোণি ব্রাহ্মণ সূত্র
৪.১. শ্রাবস্তী নিদান। অতঃপর আয়ুষ্মান আনন্দ পূর্বাহ্ণ সময়ে বহির্বাস পরিধানপূর্বক পাত্র-চীবর সাথে নিয়ে শ্রাবস্তীতে ভিক্ষার্থে প্রবেশ করলেন। আয়ুষ্মান আনন্দ জানুশ্রোণি ব্রাহ্মণকে[8] সমস্ত শ্বেত বর্ণের বড় আচ্ছাদনযুক্ত রথে চড়ে শ্রাবস্তী হতে প্রত্যাগমন করতে দেখলেন। তার শ্বেত অলংকারে সাজযুক্ত ঘোড়াও শ্বেত, শ্বেত রথ, অনুচরও শ্বেত বর্ণিল, শ্বেত লাগাম, শ্বেত অঙ্কুশ, শ্বেত ছত্র, শ্বেত পাগড়ি, শ্বেত বস্ত্র, পাদুকাও শ্বেত বর্ণের এবং শ্বেত চামরের বীজনী দ্বারা তাকে ব্যজন করা হচ্ছে। জনতারা তা দেখে এরূপ বলতে লাগল-“হে বন্ধু, ইহা সত্যিই ব্রহ্মযান! বন্ধু, সত্যিই তা ব্রহ্মযানের সদৃশ!”

২. অতঃপর আয়ুষ্মান আনন্দ শ্রাবস্তীতে ভিক্ষার্থে বিচরণ করে ভিক্ষান্ন সংগ্রহের পর প্রত্যাগমন করে ভোজন করার পর ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দ ভগবানকে এরূপ বলতে লাগলেন :

৩. “ভন্তে, আমি পূর্বাহ্ণ সময়ে বহির্বাস পরিধানপূর্বক পাত্র-চীবর সাথে নিয়ে শ্রাবস্তীতে ভিক্ষার্থে প্রবেশ করেছিলাম। ভন্তে, আমি জানুশ্রোণি ব্রাহ্মণকে সমস্ত শ্বেত বর্ণের বড় আচ্ছাদনযুক্ত রথে চড়ে শ্রাবস্তী হতে প্রত্যাগমন করতে দেখলাম। তার শ্বেত অলংকারে সাজযুক্ত ঘোড়াও শ্বেত, শ্বেত রথ, অনুচরও শ্বেত বর্ণিল, শ্বেত লাগাম, শ্বেত অঙ্কুশ, শ্বেত ছত্র, শ্বেত পাগড়ি, শ্বেত বস্ত্র, পাদুকাও শ্বেত বর্ণের এবং শ্বেত চামরের বীজনী দ্বারা তাকে ব্যজন করা হচ্ছিল। জনতারা তা দেখে এরূপ বলতে লাগল, ‘হে বন্ধু, ইহা সত্যিই ব্রহ্মযান! বন্ধু, সত্যিই তা ব্রহ্মযানের সদৃশ!’ ভন্তে, এই ধর্ম-বিনয়ে কি ব্রহ্মযান প্রজ্ঞাপ্ত করা সম্ভব?”

৪. “হ্যাঁ সম্ভব, আনন্দ,” বলে ভগবান এরূপ বলতে লাগলেন, “আনন্দ, আর্য অষ্টাঙ্গিক মার্গের ইহাই অধিবচন; যথা : ইহা ‘ব্রহ্মযান’ ইহা ‘ধর্মযান’[9] ও ইহা ‘শ্রেষ্ঠ সংগ্রাম বিজয়।’

৫. আনন্দ, সম্যক দৃষ্টি ভাবিত ও বহুলীকৃত হলে তৎদরুন রাগবিনয়, দোষবিনয় ও মোহবিনয় পরিত্যাগ হয়। একইভাবে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক ব্যায়াম বা প্রচেষ্টা, সম্যক স্মৃতি ও সম্যক সমাধি ভাবিত ও বহুলীকৃত হলে তদ্দরুন রাগবিনয়, দোষবিনয় ও মোহবিনয় পরিত্যাগ হয়।

৬. আনন্দ, এই পর্যায়ে তোমাদের জানা উচিত যে, এই আর্য অষ্টাঙ্গিক মার্গের ইহাই অধিবচন; যথা : ইহা ‘ব্রহ্মযান’ ইহা ‘ধর্মযান’ ও ইহা ‘শ্রেষ্ঠ সংগ্রাম বিজয়।’ ভগবান এরূপ বললেন। সুগত শাস্তা ইহা বলার পর আবার এরূপ বললেন :

“জোয়ালের ন্যায় যুক্ত যার শ্রদ্ধা প্রজ্ঞাদ্বয়,

লজ্জা হচ্ছে ঈশ তার, মন জোয়ালে বদ্ধ রয়;

স্মৃতি হলো সারথি আর রথ হচ্ছে শীলভূষণ,

ধ্যান হলো তার অক্ষদণ্ড ও চক্ররূপী বীর্য উদ্দীপন।

উপেক্ষা, সমাধি সদা সঙ্গী তার অনীহা আভরণ,

অব্যাপাদ, অবিহিংসা, বিবেক যে তার অস্ত্র অনুক্ষণ;

তিতিক্ষা বা ধৈর্য হলো তার বর্ম আস্তরণ,

যোগক্ষেমে হয় আবর্তিত সে সদা আমরণ।

এবংবিধ আত্মজাত, অনুত্তর ব্রহ্মযানে চড়ে,

ধীরগণ লোক হতে বের হয়ে সর্বত্র জয় করে।” চতুর্থ সূত্র।

৫. কী উদ্দেশ্যে[10] সূত্র
৫.১. শ্রাবস্তী নিদান। অতঃপর বহুসংখ্যক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষুগণ ভগবানকে এরূপ বললেন :

২. “ভন্তে, এক্ষেত্রে আমাদেরকে অন্যতীর্থিয় পরিব্রাজকগণ এরূপ প্রশ্ন জিজ্ঞাসা করেন-‘বন্ধু, কী উদ্দেশ্যে শ্রমণ গৌতমের নিকট ব্রহ্মচর্য পালন করা হয়?’ ভন্তে, এরূপ প্রশ্নে জিজ্ঞাসিত হয়ে আমরা সেই অন্যতীর্থিয় পরিব্রাজকদের এরূপ ব্যাখ্যা বা উত্তর প্রদান করি-‘বন্ধু, দুঃখ পরিজ্ঞাত হওয়ার বা দুঃখ উপলব্ধির জন্য ভগবানের নিকট ব্রহ্মচর্য পালন করা হয়।’ ভন্তে, এরূপ প্রশ্ন দ্বারা জিজ্ঞাসিত হয়ে আমরা যা বর্ণনা করেছি তাতে কী ভগবানের কথিত উপদেশের যথার্থ প্রকাশ হয়েছে, নাকি ভগবানকে অভূতপূর্ব বাক্যে দোষারোপ করলাম, না ধর্মানুধর্ম ব্যাখ্যা করলাম? নাকি কোনো ধর্মানুসারে বাদানুবাদের দরুন ঘৃণা বা নিন্দা অর্জন করলাম?”

৩. “হে ভিক্ষুগণ, সত্যিই তোমরা এরূপ প্রশ্ন দ্বারা জিজ্ঞাসিত হয়ে যা বর্ণনা করেছ তা আমার কথিত উপদেশের যথার্থই প্রকাশ করেছ, আমকে অভূতপূর্ব বাক্যে দোষারোপ না করে ধর্মানুধর্ম[11] ব্যাখ্যা করেছ, কোনো ধর্মানুসারে বাদানুবাদের দরুন ঘৃণা বা নিন্দা অর্জন করনি। দুঃখ পরিজ্ঞাত বা উপলব্ধির জন্যই আমার নিকট ব্রহ্মচর্য পালন করা হয়[12]।

৪. ভিক্ষুগণ, যদি অন্যতীর্থিয় পরিব্রাজকগণ তোমাদের এরূপ প্রশ্ন জিজ্ঞাসা করে : ‘বন্ধু, এই দুঃখ পরিজ্ঞাত হওয়ার বা দুঃখ উপলব্ধির জন্য কোনো মার্গ ও প্রতিপদা আছে কি?’ ভিক্ষুগণ, তোমরা এরূপে জিজ্ঞাসিত হলে সেই অন্যতীর্থিয় পরিব্রাজকদের এভাবে ব্যাখ্যা করবে-‘হ্যাঁ বন্ধু, এই দুঃখ পরিজ্ঞাত হওয়ার বা দুঃখ উপলব্ধির জন্য মার্গ ও প্রতিপদা আছে।’

৫. ভিক্ষুগণ, এই দুঃখ পরিজ্ঞাত হওয়ার বা দুঃখ উপলব্ধির জন্য মার্গ ও প্রতিপদা কত প্রকার? ইহা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। এই দুঃখ পরিজ্ঞাত বা উপলব্ধির জন্য ইহাই মার্গ, ইহাই প্রতিপদা। ভিক্ষুগণ, তোমরা এরূপে প্রশ্ন দ্বারা জিজ্ঞাসিত হলে সেই অন্যতীর্থিয় পরিব্রাজকদের এভাবেই ব্যাখ্যা করবে।” পঞ্চম সূত্র।

৬. প্রথম জনৈক ভিক্ষু সূত্র
৬.১. শ্রাবস্তী নিদান। অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষু ভগবানকে এরূপ বললেন, “ভন্তে, এই যে, ‘ব্রহ্মচর্য, ব্রহ্মচর্য’ বলা হয়। আসলে ব্রহ্মচর্য কীরূপ এবং কীরূপে ব্রহ্মচর্য পর্যাবসান হয় (বা পরিপূর্ণতা লাভ হয়)?’”

২. “হে ভিক্ষু, ব্রহ্মচর্য হচ্ছে এই আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষু, যখন রাগ, দ্বেষ ও মোহের ক্ষয় হয় তখনই ব্রহ্মচর্যের পর্যাবসান হয় (বা পরিপূর্ণতা লাভ হয়)।” ষষ্ঠ সূত্র।

৭. দ্বিতীয় জনৈক ভিক্ষু সূত্র
৭.১. শ্রাবস্তী নিদান। অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষু ভগবানকে এরূপ বললেন :

২. “ভন্তে, এই যে, ‘রাগবিনয় (বা রাগক্ষয়), দোষবিনয় ও মোহবিনয়’ বলা হয়ে থাকে। এই ‘রাগবিনয়, দোষবিনয় ও মোহবিনয়ের’ অধিবচন কী?”

৩. “হে ভিক্ষু, নির্বাণধাতু বা উপাদানই হচ্ছে রাগবিনয়, দোষবিনয় ও মোহবিনয়ের অধিবচন এবং তা দ্বারাই আসবসমূহ ক্ষয় হয় এরূপ বলা হয়ে থাকে।”

৪. এরূপ উক্ত হলে সেই ভিক্ষু ভগবানকে এরূপ বললেন, “ভন্তে, এই যে, ‘অমৃত, অমৃত’ বলা হয়। এই অমৃত কীরূপ এবং অমৃতগামী মার্গই বা কত প্রকার?”

৫. “হে ভিক্ষু রাগবিনয়, দোষবিনয় ও মোহবিনয় বা (রাগ-দ্বেষ-মোহ) ক্ষয়কেই অমৃত বলা হয়। আর আর্য অষ্টাঙ্গিক মার্গই হচ্ছে অমৃতগামী মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি।” সপ্তম সূত্র।

৮. বিভঙ্গ সূত্র
৮.১. শ্রাবস্তী নিদান। “হে ভিক্ষুগণ, আমি তোমাদের আর্য অষ্টাঙ্গিক মার্গ[13] দেশনা এবং বিশ্লেষণ করব। তা তোমরা উত্তমরূপে মনোযোগের সাথে শ্রবণ কর, আমি ভাষণ করছি। “হ্যাঁ ভন্তে,” বলে সেই ভিক্ষুগণ ভগবানকে প্রত্যুত্তর দিলেন। অতঃপর ভগবান এরূপ বলতে লাগলেন :

২. “হে ভিক্ষুগণ, সেই আর্য অষ্টাঙ্গিক মার্গ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি।

ভিক্ষুগণ, সম্যক দৃষ্টি কাকে বলে? দুঃখে জ্ঞান, দুঃখ-সমুদয়ে জ্ঞান, দুঃখ-নিরোধে জ্ঞান ও দুঃখ-নিরোধের উপায় বা প্রতিপদায় জ্ঞানকে সম্যক দৃষ্টি বলা হয়।

ভিক্ষুগণ, সম্যক সংকল্প কাকে বলে? নৈষ্ক্রম্য সংকল্প, অব্যাপাদ সংকল্প ও অবিহিংসা সংকল্পকে সম্যক সংকল্প বলা হয়।

ভিক্ষুগণ, সম্যক বাক্য কাকে বলে? মিথ্যা বাক্য, পিশুন বাক্য, পরুষ বাক্য ও সম্প্রলাপ বাক্য হতে বিরত হওয়াকে সম্যক বাক্য বলা হয়।

ভিক্ষুগণ, সম্যক কর্ম কাকে বলে? প্রাণিহত্যা, চুরি ও মিথ্যাকামাচার হতে বিরত থাকাকেই সম্যক কর্ম বলা হয়।

ভিক্ষুগণ, সম্যক জীবিকা কাকে বলে? এক্ষেত্রে আর্যশ্রাবক মিথ্যা জীবিকা পরিত্যাগপূর্বক সম্যক জীবিকা দ্বারা জীবিকানির্বাহ করেন; ইহাকেই সম্যক জীবিকা বলা হয়।

ভিক্ষুগণ, সম্যক প্রচেষ্টা কাকে বলে? এক্ষেত্রে ভিক্ষু অনুৎপন্ন পাপ ও অকুশল বিষয় অনুৎপাদনের জন্য প্রচেষ্টা করে; উৎপন্ন পাপ ও অকুশল বিষয় পরিত্যাগের জন্য চেষ্টা চালায়; অনুৎপন্ন কুশল উৎপাদনের জন্য ও উৎপন্ন কুশলের স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা পোষণ করে, প্রচেষ্টা করে, বীর্য প্রয়োগ করে এবং চিত্তকে তাতে নিয়োজিত করে ও সাগ্রহে চেষ্টা করে। ভিক্ষুগণ, ইহাকেই সম্যক ব্যায়াম বলা হয়।

ভিক্ষুগণ, সম্যক স্মৃতি কাকে বলে[14]? এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। একইভাবে সে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করে। ইহাকে সম্যক স্মৃতি বলা হয়।

ভিক্ষুগণ, সম্যক সমাধি কাকে বলে? এক্ষেত্রে ভিক্ষু কামনা ও অকুশল বিষয়সমূহ হতে বিচ্ছিন্ন হয়ে বিতর্ক, বিচার ও নির্জনতাজনিত প্রীতি-সুখসমন্বিত প্রথম ধ্যান লাভ করে অবস্থান করে। সে বিতর্ক ও বিচার প্রশমিত হওয়ার দরুন অভ্যন্তরীণ সম্প্রসাদ ও চিত্তের একাগ্রতাযুক্ত, বিতর্ক বিচারহীন এবং সমাধিজনিত প্রীতি-সুখসমন্বিত দ্বিতীয় ধ্যানস্তর লাভ করে অবস্থান করে[15]। প্রীতিতে বিরাগ উৎপন্ন হওয়ায় সে উপেক্ষাশীল বা সুখ-দুঃখে-সমভাবাপন্ন হয়ে অবস্থান করে। সে স্মৃতিমান ও সম্প্রজ্ঞানী হয়ে দৈহিক সুখ অনুভব করে। যে অবস্থায় থাকলে আর্যগণ ‘উপেক্ষাশীল স্মৃতিমান সুখবিহারী’ বলে অভিহিত করে, সেই তৃতীয় ধ্যানস্তর লাভ করে অবস্থান করে। সে সুখ-দুঃখের প্রহানে এবং পূর্বেই মানসিক সৌমনস্য-দৌর্মনস্যের অস্তগমন করে সুখ-দুঃখহীন ‘উপেক্ষা-স্মৃতি-পরিশুদ্ধি’ নামক চতুর্থ ধ্যানস্তর লাভ করে অবস্থান করে। ভিক্ষুগণ, ইহাকেই বলা হয় সম্যক সমাধি।” অষ্টম সূত্র।

৯. শূক সূত্র
৯.১. শ্রাবস্তী নিদান। “হে ভিক্ষুগণ, যদি অপরিণত (মিচ্ছাপণিহিতং) শষ্যশূক বা যবশূক হাত অথবা পায়ের দ্বারা দলিত করা হয়, তবে সেই হাত বা পা ক্ষত হবে কিংবা তা হতে রক্ত নিঃসৃত হবে, তা অসম্ভব। তার কারণ কী? সেই শূক অপরিণত হওয়ার দরুন। এরূপেই ভিক্ষুগণ, ভিক্ষু মিথ্যা প্রতিপন্ন দৃষ্টির দ্বারা, মিথ্যা প্রতিপন্ন মার্গ ভাবনার দ্বারা অবিদ্যাকে ছেদন করবে, বিদ্যা (জ্ঞান) উৎপন্ন করবে এবং নির্বাণ সাক্ষাৎ বা উপলব্ধি করবে, তা অসম্ভব। তার কারণ কী? ভিক্ষুগণ, সেই ভিক্ষুর দৃষ্টি মিথ্যায় প্রতিপন্ন বিধায়।

২. ভিক্ষুগণ, যেমন পরিণত শষ্যশূক বা যবশূক যদি হাত অথবা পায়ের দ্বারা দলিত করা হয়, তবে সেই হাত বা পা ক্ষত হবে কিংবা তা হতে রক্ত নিঃসৃত হবে, তা সম্ভব। তার কারণ কী? শষ্যশূক পরিণত হওয়ার দরুন। এরূপেই ভিক্ষুগণ, ভিক্ষু সম্যক প্রণিহিত দৃষ্টির দ্বারা, সম্যক প্রণিহিত মার্গ ভাবনার দ্বারা অবিদ্যাকে ছেদন করবে, বিদ্যা (জ্ঞান) উৎপন্ন করবে এবং নির্বাণ সাক্ষাৎ করবে, তা সম্ভব। তার কারণ কী? ভিক্ষুগণ, সেই ভিক্ষুর দৃষ্টি সম্যক প্রণিহিত বিধায়।

৩. ভিক্ষুগণ, কীরূপে ভিক্ষু সম্যক প্রণিহিত দৃষ্টির দ্বারা, সম্যক প্রণিহিত মার্গ ভাবনার দ্বারা অবিদ্যাকে ছেদন করে, বিদ্যা উৎপন্ন করে এবং নির্বাণ সাক্ষাৎ করে থাকে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। ভিক্ষুগণ, এরূপেই ভিক্ষু সম্যক প্রণিহিত দৃষ্টির দ্বারা, সম্যক প্রণিহিত মার্গ ভাবনার দ্বারা অবিদ্যাকে ছেদন করে, বিদ্যা উৎপন্ন করে এবং নির্বাণ সাক্ষাৎ করে থাকে।” নবম সূত্র।

১০. নন্দিয় সূত্র
১০.১. শ্রাবস্তী নিদান। অতঃপর নন্দিয় পরিব্রাজক ভগবানের নিকট উপস্থিত হয়ে ভগবানের সাথে কুশলাকুশল বিনিময় করলেন। কুশলাকুশল বিনিময়ের পর প্রীতিপূর্ণ আলাপান্তে একপাশে বসলেন। একপাশে উপবিষ্ট নন্দিয় পরিব্রাজক ভগবানকে এরূপ বললেন :

২. “হে মাননীয় গৌতম, কয়টি ধর্ম ভাবিত ও বহলীকৃত হলে তা নির্বাণে নিয়ে যায়, নির্বাণপরায়ণ হয় ও নির্বাণেই তা পরিসমাপ্ত হয়?

৩. “হে নন্দিয়, এই অষ্টবিধ ধর্ম ভাবিত ও বহুলীকৃত হলে তা নির্বাণে নিয়ে যায়, নির্বাণপরায়ণ হয় ও নির্বাণেই তা পরিসমাপ্ত হয়। সেই অষ্টবিধ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। নন্দিয়, এই অষ্টবিধ ধর্ম ভাবিত ও বহুলীকৃত হলে তা নির্বাণে নিয়ে যায়, নির্বাণপরায়ণ হয় ও নির্বাণেই তা পরিসমাপ্ত হয়।”

৪. এরূপ উক্ত হলে নন্দিয় পরিব্রাজক ভগবানকে এরূপ বললেন, “মাননীয় গৌতম, কী আশ্চর্য! কী অদ্ভুত! মাননীয় গৌতম, যেমন, কেউ অধোমুখী পাত্রকে ঊর্ধ্বমুখী করে, আবৃতকে অনাবৃত করে, পথভ্রষ্টকে পথ বলে দেয় এবং অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপাদি দেখতে পায়; ঠিক সেরূপেই মাননীয় গৌতমের দ্বারা অনেক পর্যায়ে ধর্ম প্রকাশিত হলো। এখন হতে আমি মাননীয় গৌতমের শরণ গ্রহণ করছি, ধর্ম এবং ভিক্ষুসংঘের শরণও গ্রহণ করছি। হে প্রভু গৌতম, আজ হতে আমাকে আপনার আমরণ শরণাগত উপাসকরূপে ধারণ করুন।” দশম সূত্র।

অবিদ্যা বর্গ সমাপ্ত।

তস্সুদ্দানং/সূত্রসূচি

অবিদ্যা, অর্ধ, সারিপুত্র আর ব্রাহ্মণ সূত্র;

কী অর্থে, দুই ভিক্ষু, বিভঙ্গ, শূক ও নন্দিয় সূত্র উক্ত॥


 

২. বিহার বর্গ
১. প্রথম বিহার সূত্র
১১.১. শ্রাবস্তী নিদান। “হে ভিক্ষুগণ, আমি অর্ধমাস একাকী নির্জনে থাকতে ইচ্ছা পোষণ করছি। সে-সময় আমার জন্য পিণ্ডপাত আনয়নকারী একজন ব্যতীত অন্য কারও আমার নিকট উপস্থিত হওয়া উচিত হবে না।” “তাই হোক ভন্তে,” বলে সেই ভিক্ষুগণ ভগবানের কথায় সম্মত হয়ে পিণ্ডপাত সরবরাহকারী একজন ব্যতীত অন্য কেউ তখন ভগবানের নিকট উপস্থিত হলেন না।

২. অতঃপর ভগবান সেই অর্ধমাস সমাপনে নির্জনতাজনিত ধ্যান হতে উঠে ভিক্ষুদের আহ্বান করে বললেন, “হে ভিক্ষুগণ, সম্বোধি লাভের পর প্রথমাবস্থায় আমি যেরূপে অবস্থান করেছিলাম, সেরূপেই এই কদিন অবস্থান করেছি। আমি এরূপ প্রকৃষ্টভাবে জ্ঞাত হয়েছি যে, মিথ্যাদৃষ্টির প্রত্যয় (কারণ) আমার বেদয়িত বা উপলব্ধ এবং সম্যক দৃষ্টির প্রত্যয়ও আমার উপলব্ধ; মিথ্যা সংকল্পের প্রত্যয় আমার বেদয়িত আর সম্যক সংকল্পের প্রত্যয়ও আমার উপলব্ধ; মিথ্যা বাক্যের প্রত্যয় আমার বেদয়িত এবং সম্যক বাক্যের প্রত্যয়ও আমার উপলব্ধ; মিথ্যা কর্মের প্রত্যয় আমার বেদয়িত আর সম্যক কর্মের প্রত্যয়ও আমার উপলব্ধ; মিথ্যা জীবিকার প্রত্যয় আমার বেদয়িত এবং সম্যক জীবিকার প্রত্যয়ও আমার উপলব্ধ; মিথ্যা প্রচেষ্টার প্রত্যয় আমার বেদয়িত আর সম্যক প্রচেষ্টার প্রত্যয়ও আমার উপলব্ধ; মিথ্যা স্মৃতির প্রত্যয় আমার বেদয়িত এবং সম্যক স্মৃতির প্রত্যয়ও আমার উপলব্ধ ও মিথ্যা সমাধির প্রত্যয় আমার বেদয়িত আর সম্যক সমাধির প্রত্যয়ও আমার উপলব্ধ। ছন্দ বা ইচ্ছার প্রত্যয়, বিতর্কের প্রত্যয়, সংজ্ঞার প্রত্যয়ও আমার উপলব্ধ; ছন্দ, বিতর্ক ও সংজ্ঞা নির্মূল না হলে তৎ প্রত্যয়ও আমার উপলব্ধ হয়; আর যদি ছন্দ, বিতর্ক ও সংজ্ঞা নির্মূল হয় তবে সে কারণও আমার উপলব্ধ। অপ্রাপ্ত বিষয় প্রাপ্তির জন্য প্রচেষ্টা আছে, সেই বিষয় প্রাপ্তির প্রত্যয় বা কারণও আমার উপলব্ধ।” প্রথম সূত্র।

২. দ্বিতীয় বিহার সূত্র
১২.১. শ্রাবস্তী নিদান। “হে ভিক্ষুগণ, আমি তিন মাস একাকী নির্জনে থাকতে ইচ্ছা পোষণ করছি। সে-সময় আমার জন্য পিণ্ডপাত আনয়নকারী একজন ব্যতীত অন্য কারও আমার নিকট উপস্থিত হওয়া উচিত হবে না।” “তাই হোক ভন্তে,” বলে সেই ভিক্ষুগণ ভগবানের কথায় সম্মত হয়ে পিণ্ডপাত সরবরাহকারী একজন ব্যতীত অন্য কেউ তখন ভগবানের নিকট উপস্থিত হলেন না।

২. অতঃপর ভগবান সেই তিন মাস সমাপনে নির্জনতাজনিত ধ্যান হতে উঠে ভিক্ষুদের আহ্বান করে বললেন, “ভিক্ষুগণ, সম্বোধি লাভের পর প্রথমাবস্থায় আমি যেরূপে অবস্থান করেছিলাম, সেরূপেই এই কদিন অবস্থান করেছি। আমি এরূপ প্রকৃষ্টভাবে জ্ঞাত হয়েছি যে, মিথ্যাদৃষ্টির প্রত্যয় (কারণ) আমার বেদয়িত বা উপলব্ধ এবং সম্যক দৃষ্টির প্রত্যয়ও আমার উপলব্ধ; মিথ্যা সংকল্পের প্রত্যয় আমার বেদয়িত আর সম্যক সংকল্পের প্রত্যয়ও আমার উপলব্ধ; মিথ্যা বাক্যের প্রত্যয় আমার বেদয়িত এবং সম্যক বাক্যের প্রত্যয়ও আমার উপলব্ধ; মিথ্যা কর্মের প্রত্যয় আমার বেদয়িত আর সম্যক কর্মের প্রত্যয়ও আমার উপলব্ধ; মিথ্যা জীবিকার প্রত্যয় আমার বেদয়িত এবং সম্যক জীবিকার প্রত্যয়ও আমার উপলব্ধ; মিথ্যা প্রচেষ্টার প্রত্যয় আমার বেদয়িত আর সম্যক প্রচেষ্টার প্রত্যয়ও আমার উপলব্ধ; মিথ্যা স্মৃতির প্রত্যয় আমার বেদয়িত এবং সম্যক স্মৃতির প্রত্যয়ও আমার উপলব্ধ ও মিথ্যা সমাধির প্রত্যয় আমার বেদয়িত আর সম্যক সমাধির প্রত্যয়ও আমার উপলব্ধ। ছন্দ বা ইচ্ছার প্রত্যয়, বিতর্কের প্রত্যয়, সংজ্ঞার প্রত্যয়ও আমার উপলব্ধ; ছন্দ, বিতর্ক ও সংজ্ঞা নির্মূল না হলে তৎ প্রত্যয়ও আমার উপলব্ধ হয়; আর যদি ছন্দ, বিতর্ক ও সংজ্ঞা নির্মূল হয় তবে সে কারণও আমার উপলব্ধ। অপ্রাপ্ত বিষয় প্রাপ্তির জন্য প্রচেষ্টা আছে, সেই বিষয় প্রাপ্তির প্রত্যয় বা কারণও আমার উপলব্ধ।” দ্বিতীয় সূত্র।

৩. শৈক্ষ্য সূত্র
১৩.১. শ্রাবস্তী নিদান। অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষু ভগবানকে এরূপ বললেন, “ভন্তে, এই যে, ‘শৈক্ষ্য, শৈক্ষ্য’ বলা হয়। কীরূপে শৈক্ষ্য হওয়া যায়?

২. “হে ভিক্ষু, এক্ষেত্রে ভিক্ষু শৈক্ষ্য বা শিক্ষণীয় সম্যক দৃষ্টি দ্বারা সমৃদ্ধ হয়। একইভাবে ভিক্ষু শিক্ষণীয় সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক ব্যায়াম, সম্যক স্মৃতি ও সম্যক সমাধি দ্বারা সমৃদ্ধ হয়। ভিক্ষু, এরূপেই শৈক্ষ্য হওয়া যায়।” তৃতীয় সূত্র।

৪. প্রথম উৎপত্তি সূত্র
১৪.১. শ্রাবস্তী নিদান। “হে ভিক্ষুগণ, এই অষ্টবিধ ধর্ম ভাবিত ও বহুলীকৃত হলে অনুৎপন্ন বিষয় উৎপন্ন হয়, যা তথাগত অর্হৎ সম্যকসম্বুদ্ধের আবির্ভাব ব্যতীত অন্যত্র উৎপন্ন হয় না। সেই অষ্টবিধ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এই অষ্টবিধ ধর্ম ভাবিত ও বহুলীকৃত হলে অনুৎপন্ন বিষয় উৎপন্ন হয়, যা তথাগত অর্হৎ সম্যকসম্বুদ্ধের আবির্ভাব ব্যতীত অন্যত্র উৎপন্ন হয় না।” চতুর্থ সূত্র।

৫. দ্বিতীয় উৎপত্তি সূত্র
১৫.১. শ্রাবস্তী নিদান। “হে ভিক্ষুগণ, এই অষ্টবিধ ধর্ম ভাবিত ও বহুলীকৃত হলে অনুৎপন্ন বিষয় উৎপন্ন হয়, যা সুগতবিনয় ব্যতীত অন্যত্র উৎপন্ন হয় না। সেই অষ্টবিধ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এই অষ্টবিধ ধর্ম ভাবিত ও বহুলীকৃত হলে অনুৎপন্ন বিষয় উৎপন্ন হয়, যা সুগতবিনয় ব্যতীত অন্যত্র উৎপন্ন হয় না।” পঞ্চম সূত্র।

৬. প্রথম পরিশুদ্ধ সূত্র
১৬.১. শ্রাবস্তী নিদান। “হে ভিক্ষুগণ, পরিশুদ্ধ, পবিত্র, নিষ্কলঙ্ক ও উপক্লেশহীন এই অষ্টবিধ ধর্ম অনুৎপন্ন থাকলে উৎপন্ন হয়, যা তথাগত অর্হৎ সম্যকসম্বুদ্ধের আবির্ভাব ব্যতীত অন্যত্র উৎপন্ন হয় না। সেই অষ্টবিধ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, পরিশুদ্ধ, পবিত্র, নিষ্কলঙ্ক ও উপক্লেশহীন এই অষ্টবিধ ধর্ম অনুৎপন্ন থাকলে উৎপন্ন হয়, যা তথাগত অর্হৎ সম্যকসম্বুদ্ধের আবির্ভাব ব্যতীত অন্যত্র উৎপন্ন হয় না।” ষষ্ঠ সূত্র।

৭. দ্বিতীয় পরিশুদ্ধ সূত্র
১৭.১. শ্রাবস্তী নিদান। “হে ভিক্ষুগণ, পরিশুদ্ধ, পবিত্র, নিষ্কলঙ্ক ও উপক্লেশহীন এই অষ্টবিধ ধর্ম অনুৎপন্ন থাকলে উৎপন্ন হয়, যা সুগতবিনয় ব্যতীত অন্যত্র উৎপন্ন হয় না। সেই অষ্টবিধ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, পরিশুদ্ধ, পবিত্র, নিষ্কলঙ্ক ও উপক্লেশহীন এই অষ্টবিধ ধর্ম অনুৎপন্ন থাকলে উৎপন্ন হয়, যা সুগতবিনয় ব্যতীত অন্যত্র উৎপন্ন হয় না।” সপ্তম সূত্র।

৮. প্রথম কুক্কুটারাম সূত্র
১৮.১. আমি এরূপ শুনেছি। একসময় আয়ুষ্মান আনন্দ ও আয়ুষ্মান ভদ্র পাটলিপুত্রের কুক্কুটারামে অবস্থান করছিলেন। অতঃপর আয়ুষ্মান ভদ্র (একদিন) সন্ধ্যা-সময়ে নির্জনতাজনিত ধ্যান হতে আয়ুষ্মান আনন্দের নিকট উপস্থিত হয়ে আয়ুষ্মান আনন্দের সাথে কুশল বিনিময় করলেন। কুশলাকুশল ও প্রীতিপূর্ণ আলাপান্তে একপাশে বসলেন। একপাশে উপবিষ্ট আয়ুষ্মান ভদ্র আনন্দকে এরূপ বললেন :

২. “আবুসো আনন্দ, এই যে, ‘অব্রহ্মচর্য, অব্রহ্মচর্য’ বলা হয়। সেই অব্রহ্মচর্য কত প্রকার? “সাধু, আবুসো ভদ্র, সাধু। আবুসো ভদ্র, আপনি অত্যন্ত বিচক্ষণপূর্ণ, প্রত্যুৎপন্নমতিসম্পন্ন ও কল্যাণপ্রদ প্রশ্ন জিজ্ঞাসা করেছেন। আপনি এরূপ জিজ্ঞাসা করেছেন যে, ‘আবুসো, আনন্দ, এই যে, ‘অব্রহ্মচর্য, অব্রহ্মচর্য’ বলা হয়। সেই অব্রহ্মচর্য কত প্রকার?’” “হ্যাঁ আবুসো, আমি এরূপই জিজ্ঞাসা করেছি।”

৩. “হে আবুসো, এই আট প্রকার মিথ্যা মার্গই হচ্ছে অব্রহ্মচর্য। যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি।” অষ্টম সূত্র।

৯. দ্বিতীয় কুক্কুটারাম সূত্র
১৯.১. পাটলিপুত্র[16] নিদান। “আবুসো, আনন্দ, এই যে, ‘ব্রহ্মচর্য, ব্রহ্মচর্য’ বলা হয়। সেই ব্রহ্মচর্য কত প্রকার এবং ব্রহ্মচর্যের পর্যাবসানই বা কীরূপ?” “সাধু, আবুসো ভদ্র, সাধু। আবুসো ভদ্র, আপনি অত্যন্ত বিচক্ষণপূর্ণ, প্রত্যুৎপন্নমতিসম্পন্ন ও কল্যাণপ্রদ প্রশ্ন জিজ্ঞাসা করেছেন। আপনি এরূপ জিজ্ঞাসা করেছেন যে, ‘আবুসো, আনন্দ, এই যে, ‘ব্রহ্মচর্য, ব্রহ্মচর্য’ বলা হয়। সেই ব্রহ্মচর্য কত প্রকার এবং সেই ব্রহ্মচর্যের পর্যাবসানই বা কীরূপ?’” “হ্যাঁ আবুসো, আমি এরূপই জিজ্ঞাসা করেছি।”

২. “হে আবুসো, এই আট প্রকার সম্যক মার্গই হচ্ছে ব্রহ্মচর্য। যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। আর আবুসো রাগক্ষয়, দ্বেষক্ষয় ও মোহক্ষয়ই হচ্ছে ব্রহ্মচর্যের প্রকৃত পর্যাবসান।” নবম সূত্র।

১০. তৃতীয় কুক্কুটারাম সূত্র
২০.১. পাটলিপুত্র নিদান। “হে আবুসো, আনন্দ, এই যে, ‘ব্রহ্মচর্য, ব্রহ্মচর্য’ বলা হয়। সেই ব্রহ্মচর্য কত প্রকার, ব্রহ্মচারী কাকে বলে এবং ব্রহ্মচর্যের পর্যাবসানই বা কীরূপ?” “সাধু, আবুসো ভদ্র, সাধু। আবুসো ভদ্র, আপনি অত্যন্ত বিচক্ষণপূর্ণ, প্রত্যুৎপন্নমতিসম্পন্ন ও কল্যাণপ্রদ প্রশ্ন জিজ্ঞাসা করেছেন। আপনি এরূপ জিজ্ঞাসা করেছেন যে, ‘আবুসো, আনন্দ, এই যে, ‘ব্রহ্মচর্য, ব্রহ্মচর্য’ বলা হয়। সেই ব্রহ্মচর্য কত প্রকার, ব্রহ্মচারী কাকে বলে এবং ব্রহ্মচর্যের পর্যাবসানই বা কীরূপ?” “হ্যাঁ আবুসো, আমি এরূপই জিজ্ঞাসা করেছি।”

২. “হে আবুসো, এই আট প্রকার সম্যক মার্গই হচ্ছে ব্রহ্মচর্য। যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। এই আর্য অষ্টাঙ্গিক মার্গে সমন্নাগত ব্যক্তিকেই ব্রহ্মচারী বলা হয়। আর আবুসো, লোভক্ষয়, দ্বেষক্ষয় ও মোহক্ষয়ই হচ্ছে ব্রহ্মচর্যের প্রকৃত পর্যাবসান।” দশম সূত্র।

(এই বর্গে শেষোক্ত তিনটি সূত্রের নিদান একই)

বিহার বর্গ সমাপ্ত।

তস্সুদ্দানং/সূত্রসূচি

দুই বিহার, শৈক্ষ্য আর অপর উৎপত্তি সূত্রদ্বয়;

কথিত, দুই পরিশুদ্ধ ও কুক্কুটারাম সূত্র ত্রয়॥


 

৩. মিথ্যা বিষয় (ভ্রান্ত ধারণা) বর্গ
১. মিথ্যা সম্পর্কিত সূত্র
২১.১. শ্রাবস্তী নিদান। “হে ভিক্ষুগণ, আমি তোমাদের মিথ্যা ও সত্য বিষয় সম্পর্কিত দেশনা করব। তা শ্রবণ কর। ভিক্ষুগণ, সেই মিথ্যা বিষয় কী কী? তা হচ্ছে যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি। এগুলোকেই বলা হয় মিথ্যা বিষয়। আর ভিক্ষুগণ, সত্য বিষয় কী কী? তা হচ্ছে যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এগুলোকেই সত্য বিষয় বলা হয়।” প্রথম সূত্র।

২. অকুশলধর্ম সূত্র
২২.১. শ্রাবস্তী নিদান। “হে ভিক্ষুগণ, আমি তোমাদের কুশলাকুশলবিষয়ক ধর্মদেশনা করব। তা শ্রবণ কর। ভিক্ষুগণ, সেই অকুশলমূলক ধর্মসমূহ কী কী? তা হচ্ছে যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি। এগুলোকেই বলা হয় অকুশলধর্ম। আর ভিক্ষুগণ, কুশলমূলক ধর্মসমূহ কী কী? তা হচ্ছে যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এগুলোকেই কুশলধর্ম বলা হয়।” দ্বিতীয় সূত্র।

৩. প্রথম প্রতিপদা সূত্র
২৩.১. শ্রাবস্তী নিদান। “হে ভিক্ষুগণ, আমি তোমাদের মিথ্যা প্রতিপদা ও সম্যক প্রতিপদা সম্পর্কিত দেশনা করব। তা তোমরা শ্রবণ কর। ভিক্ষুগণ, সেই মিথ্যা প্রতিপদাসমূহ কী কী? তা হচ্ছে যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি। এগুলোকে বলা হয় মিথ্যা প্রতিপদা। আর ভিক্ষুগণ, সম্যক প্রতিপদাসমূহ কী কী? তা হচ্ছে যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এগুলোকেই সম্যক প্রতিপদা বলা হয়।” তৃতীয় সূত্র।

৪. দ্বিতীয় প্রতিপদা সূত্র
২৪.১. শ্রাবস্তী নিদান। “হে ভিক্ষুগণ, আমি গৃহী ও প্রব্রজিতগণের মিথ্যা প্রতিপদা প্রশংসা করি না। মিথ্যায় প্রতিপন্ন গৃহী এবং প্রব্রজিত ব্যক্তি মিথ্যায় প্রতিপন্ন হওয়ার কারণে কুশলধর্ম আচরণে সমর্থ হয় না।

২. “ভিক্ষুগণ, সেই মিথ্যা প্রতিপদাসমূহ কী কী? যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি। এগুলোকে বলা হয় মিথ্যা প্রতিপদা। ভিক্ষুগণ, আমি গৃহী ও প্রব্রজিতগণের মিথ্যা প্রতিপদা প্রশংসা করি না। মিথ্যায় প্রতিপন্ন গৃহী এবং প্রব্রজিত ব্যক্তি মিথ্যায় প্রতিপন্ন হওয়ার কারণে কুশলধর্ম আচরণে সমর্থ হয় না।

৩. ভিক্ষুগণ, আমি গৃহী ও প্রব্রজিতগণের সম্যক প্রতিপদা (সম্যক অনুশীলন) প্রশংসা করি। সম্যকভাবে প্রতিপন্ন গৃহী এবং প্রব্রজিত ব্যক্তি সম্যক পথে প্রতিপন্ন হওয়ার কারণে কুশলধর্ম আচরণে সমর্থ হয়। সেই সম্যক প্রতিপদাসমূহ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। এগুলোকে বলা হয় সম্যক প্রতিপদা। ভিক্ষুগণ, আমি গৃহী এবং প্রব্রজিতগণের সম্যক প্রতিপদাকেই প্রশংসা করি। সম্যকভাবে প্রতিপন্ন গৃহী এবং প্রব্রজিত ব্যক্তি সম্যক পথে প্রতিপন্ন হওয়ার কারণে কুশলধর্ম আচরণে সমর্থ হয়।” চতুর্থ সূত্র।

৫. প্রথম অসৎপুরুষ সূত্র
২৫.১. শ্রাবস্তী নিদান। “হে ভিক্ষুগণ, আমি তোমাদের অসৎপুরুষ ও সৎপুরুষ সম্পর্কে দেশনা করব। তা তোমরা শ্রবণ কর। ভিক্ষুগণ, অসৎপুরুষ কাকে বলে? এক্ষেত্রে কোনো ব্যক্তি মিথ্যাদৃষ্টিসম্পন্ন হয়। একইভাবে সে মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধিসম্পন্ন হয়। একেই অসৎপুরুষ বলা হয়।

২. ভিক্ষুগণ, সৎপুরুষ কাকে বলে? এক্ষেত্রে কোনো ব্যক্তি সম্যক দৃষ্টিসম্পন্ন হয়। একইভাবে সে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধিসম্পন্ন হয়। ভিক্ষুগণ, একেই সৎপুরুষ বলা হয়।” পঞ্চম সূত্র।

৬. দ্বিতীয় অসৎপুরুষ সূত্র
২৬.১. শ্রাবস্তী নিদান। “হে ভিক্ষুগণ, আমি তোমাদের অসৎপুরুষ ও অসৎপুরুষ হতে অসৎপুরুষতর এবং সৎপুরুষ ও সৎপুরুষ হতে সৎপুরুষতর প্রসঙ্গে দেশনা করব। তা তোমরা শোন। ভিক্ষুগণ, অসৎপুরুষ কাকে বলে? এক্ষেত্রে কোনো ব্যক্তি মিথ্যাদৃষ্টিসম্পন্ন হয়। একইভাবে সে মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধিসম্পন্ন হয়। ভিক্ষুগণ, একেই অসৎপুরুষ বলা হয়।

২. ভিক্ষুগণ, অসৎপুরুষের চেয়ে অসৎপুরুষতর কাকে বলে? এক্ষেত্রে কোনো ব্যক্তি মিথ্যাদৃষ্টিসম্পন্ন হয়। একইভাবে সে মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি, মিথ্যা সমাধি, মিথ্যা জ্ঞানী ও মিথ্যা বিমুক্তিসম্পন্ন হয়। ভিক্ষুগণ, একেই অসৎরূপুরুষের চেয়ে অসৎপুরুষতর বলা হয়।

৩. ভিক্ষুগণ, সৎপুরুষ কাকে বলে? এক্ষেত্রে কোনো ব্যক্তি সম্যক দৃষ্টিসম্পন্ন হয়। একইভাবে সে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধিসম্পন্ন হয়। ভিক্ষুগণ, একেই সৎপুরুষ বলা হয়।

৪. ভিক্ষুগণ, সৎপুরুষের চেয়ে সৎপুরুষতর কাকে বলে? এক্ষেত্রে কোনো ব্যক্তি সম্যক দৃষ্টিসম্পন্ন হয়। একইভাবে সে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি, সম্যক সমাধি, সম্যক জ্ঞানী ও সম্যক বিমুক্তিসম্পন্ন হয়। ভিক্ষুগণ, একেই সৎপুরুষের চেয়ে সৎপুরুষতর বলা হয়।” ষষ্ঠ সূত্র।

৭. কুম্ভ সূত্র
২৭.১. শ্রাবস্তী নিদান। “হে ভিক্ষুগণ, যেমন : পাত্র রাখার বেড় বা চৌকিহীন কুম্ভ (কলসী) সহজে উল্টে পড়ে, কিন্তু বেড় বা চৌকিতে সেই কুম্ভ রাখলে তা সহজে উল্টে পড়ে না; ঠিক তদ্রুপ ভিক্ষুগণ, অসমর্থ বা সাহায্যহীন চিত্ত সহজেই বিপর্যস্ত হয়; কিন্তু সাহায্য পেলে চিত্ত সহজে বিপর্যস্ত হয় না।

২. ভিক্ষুগণ, চিত্তের সাহায্য বা ঠেস কি? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে চিত্তের সাহায্য বা ঠেস। ভিক্ষুগণ, যেমন : পাত্র রাখার বেড় বা চৌকিহীন কুম্ভ সহজে উল্টে পড়ে, কিন্তু বেড় বা চৌকিতে সেই কুম্ভ রাখলে তা সহজে উল্টে পড়ে না; ঠিক তদ্রুপ ভিক্ষুগণ, অসমর্থ বা সাহায্যহীন চিত্ত সহজেই বিপর্যস্ত হয়; কিন্তু সাহায্য পেলে চিত্ত সহজে বিপর্যস্ত হয় না।” সপ্তম সূত্র।

৮. সমাধি সূত্র
২৮.১. শ্রাবস্তী নিদান। “হে ভিক্ষুগণ, আমি তোমাদের হেতুসম্বন্ধীয় ও সঙ্গতিপূর্ণ আর্য সম্যক সমাধি সম্বন্ধে দেশনা করব। তা তোমরা শ্রবণ কর। ভিক্ষুগণ, সেই হেতুসম্বন্ধীয় ও সঙ্গতিপূর্ণ আর্য সম্যক সমাধি কী? তা হচ্ছে যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা ও সম্যক স্মৃতি। ভিক্ষুগণ, এই সপ্তাঙ্গের সাথে যা চিত্তের একাগ্রতা ও সঙ্গতিপূর্ণ তাকেই বলা হয় হেতুসম্বন্ধীয় ও সঙ্গতিপূর্ণ আর্য সম্যক সমাধি।” অষ্টম সূত্র।

৯. বেদনা সূত্র
২৯.১. শ্রাবস্তী নিদান। “হে ভিক্ষুগণ, তিন প্রকার বেদনা রয়েছে। সেই ত্রিবিধ বেদনা কী কী? যথা : সুখবেদনা, দুঃখবেদনা ও অদুঃখ-অসুখ (উপেক্ষা) বেদনা। এগুলোই হচ্ছে ত্রিবিধ বেদনা। ভিক্ষুগণ, এই তিন প্রকার বেদনা উপলব্ধি করার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এই ত্রিবিধ বেদনা উপলব্ধির জন্য আর্য অষ্টাঙ্গিক মার্গ অনুশীলন করা উচিত।” নবম সূত্র।

১০. উত্তিয় সূত্র
৩০.১. শ্রাবস্তী নিদান। অতঃপর আয়ুষ্মান উত্তিয় ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান উত্তিয় ভগবানকে এরূপ বলতে লাগলেন :

২. “ভন্তে, নির্জনে একাকী ধ্যান-সাধনায় নিমগ্ন থাকার সময় আমার মনে এরূপ পরিবিতর্ক উৎপন্ন হয়েছিল যে, ‘ভগবান কর্তৃক পঞ্চকামগুণ উক্ত হয়েছে। ভগবান কর্তৃক সেই পঞ্চকামগুণ কীরূপে উক্ত হয়েছে?’”

৩. “সাধু উত্তিয়, সাধু। হে উত্তিয়, মৎ কর্তৃক এই পঞ্চবিধ কামগুণ উক্ত হয়েছে। সেই পঞ্চ কী কী? যথা : ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী চক্ষু বিজ্ঞেয় রূপ আছে; একইভাবে ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী শ্রোত্রবিজ্ঞেয় শব্দ, ঘ্রাণবিজ্ঞেয় গন্ধ, জিহ্বাবিজ্ঞেয় রস এবং কায়বিজ্ঞেয় স্পর্শ বিদ্যমান। উত্তিয়, এই পঞ্চ কামগুণই মৎকর্তৃক উক্ত হয়েছে।

৪. উত্তিয়, এই পঞ্চকামগুণসমূহ প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গি মার্গ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। উত্তিয়, এই পঞ্চ কামগুণসমূহ প্রহানের জন্য এই আর্য অষ্টাঙ্গিক মার্গই অনুশীলন করা উচিত।” দশম সূত্র।

মিথ্যা বিষয় বর্গ সমাপ্ত।

তস্সুদ্দানং/সূত্রসূচি

মিথ্যা, অকুশলধর্ম আর প্রতিপদা দ্বয় সূত্র;

দ্বে অসৎপুরুষ, কুম্ভ, সমাধি, বেদনাসহ উত্তিয় হলো উক্ত॥


 

৪. প্রতিপত্তি বর্গ
১. প্রথম প্রতিপত্তি সূত্র
৩১.১. শ্রাবস্তী নিদান। “হে ভিক্ষুগণ, আমি তোমাদের মিথ্যা প্রতিপত্তি ও সম্যক প্রতিপত্তি সম্পর্কে দেশনা করব। তা তোমরা শ্রবণ কর। ভিক্ষুগণ, মিথ্যা প্রতিপত্তি কী কী? যথা : মিথ্যাদৃষ্টি, মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধি। এগুলোকে বলা হয় মিথ্যা প্রতিপত্তি।

২. ভিক্ষুগণ, সম্যক প্রতিপত্তি কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এগুলোকেই বলা হয় সম্যক প্রতিপত্তি।” প্রথম সূত্র।

২. দ্বিতীয় প্রতিপত্তি সূত্র
৩২.১. শ্রাবস্তী নিদান। “হে ভিক্ষুগণ, আমি তোমাদের মিথ্যা প্রতিপন্ন ও সম্যক প্রতিপন্ন সম্পর্কে দেশনা করব। তা তোমরা শ্রবণ কর। ভিক্ষুগণ, মিথ্যা প্রতিপন্ন কী কী? এক্ষেত্রে কোনো ব্যক্তি মিথ্যাদৃষ্টিসম্পন্ন হয়। একইভাবে সে মিথ্যা সংকল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি ও মিথ্যা সমাধিসম্পন্ন হয়। একেই বলা হয় মিথ্যা প্রতিপন্ন।

২. ভিক্ষুগণ, সম্যক প্রতিপন্ন কী কী? এক্ষেত্রে কোনো ব্যক্তি সম্যক দৃষ্টিসম্পন্ন হয়। একইভাবে সে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধিসম্পন্ন হয়। ভিক্ষুগণ, একেই বলা হয় সম্যক প্রতিপন্ন।” দ্বিতীয় সূত্র।

৩. বিরুদ্ধ সূত্র
৩৩.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ যাদের উপেক্ষিত, তাদের পক্ষে সম্যকরূপে দুঃখক্ষয়কর আর্য অষ্টাঙ্গিক মার্গ লাভ করা অসম্ভব। আর ভিক্ষুগণ, আর্য অষ্টাঙ্গিক মার্গ যাদের আরব্ধ বা ভাবিত হয়েছে, তাদের পক্ষে সম্যকরূপে দুঃখক্ষয়কর আর্য অষ্টাঙ্গিক মার্গ লাভ করা সম্ভব হয়। সেই আর্য অষ্টাঙ্গিক মার্গ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, আর্য অষ্টাঙ্গিক মার্গ যাদের উপেক্ষিত, তাদের পক্ষে সম্যকরূপে দুঃখক্ষয়কর আর্য অষ্টাঙ্গিক মার্গ লাভ করা অসম্ভব। আর ভিক্ষুগণ, আর্য অষ্টাঙ্গিক মার্গ যাদের আরব্ধ বা ভাবিত হয়েছে, তাদের পক্ষে সম্যকরূপে দুঃখক্ষয়কর আর্য অষ্টাঙ্গিক মার্গ লাভ করা সম্ভব হয়।” তৃতীয় সূত্র।

৪. পারঙ্গম সূত্র
৩৪.১. শ্রাবস্তী নিদান। “হে ভিক্ষুগণ, এই অষ্টবিধ ধর্ম ভাবিত ও বহুলীকৃত হলে তা নির্বাণ-তীরে গমনের জন্য সংবর্তিত হয়। সেই অষ্টবিধ কী কী? যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ভিক্ষুগণ, এই অষ্টবিধ ধর্ম ভাবিত ও বহুলীকৃত হলে তা নির্বাণ-তীরে গমনের জন্য সংবর্তিত হয়।”

ভগবান এরূপ বললেন। অতঃপর সুগত এরূপ বলার পর শাস্তা আবার এই গাথা বললেন :

“অল্পমাত্র মানবগণ হয়েছে পারগত,

অন্যসবে এই তীরেতে শুধুই হচ্ছে ধাবিত;

ধর্মাচারী, ধর্মাস্মরী যারা এই জগতে অপার,

তারাই হবে পার মৃত্যুধীন দুস্তর পারাপার।

পাপ ত্যাগে পুণ্য কর হে পণ্ডিত অনুক্ষণ,

বিবেকশূন্য গৃহ ত্যাজ হয়ে প্রাণপণ;

কামবাসনা পরিত্যাগে হয়ে অকিঞ্চন,

ইচ্ছুক হয় তথায় সে হতে অভিরমন।

চিত্ত মাঝে যতবিধ ক্লেশমল বিরাজিত,

নিজেকে বিশুদ্ধ করে তা হতে পণ্ডিত সতত।

সম্বোধি অঙ্গে যাদের চিত্ত সুভাবিত,

আসক্তি ত্যাগে অনাসক্তিতে যারা সদা রত;

সেরূপ ক্ষীণাসব আর জ্যোতিষ্মানগণ,

ইহজগৎ হতে পরিনিবৃত হন।” চতুর্থ সূত্র।

৫. প্রথম শ্রামণ্য সূত্র
৩৫.১. শ্রাবস্তী নিদান। “হে ভিক্ষুগণ, আমি তোমাদের শ্রামণ্য ও শ্রামণ্য ফলাদি সম্পর্কে দেশনা করব। তা তোমরা শ্রবণ কর। ভিক্ষুগণ, শ্রামণ্য কাকে বলে? তা হচ্ছে হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাকে বলা হয় শ্রামণ্য। ভিক্ষুগণ, শ্রামণ্য ফলাদি কাকে বলে? তা হচ্ছে যথা : স্রোতাপত্তিফল, সকৃদাগামীফল, অনাগামীফল ও অর্হত্ত্বফল। ভিক্ষুগণ, এগুলোকে বলা হয় শ্রামণ্য ফল।” পঞ্চম সূত্র।

৬. দ্বিতীয় শ্রামণ্য সূত্র
৩৬.১. শ্রাবস্তী নিদান। “হে ভিক্ষুগণ, আমি তোমাদের শ্রামণ্য ও শ্রামণ্য অর্থ সম্পর্কে দেশনা করব। তা তোমরা শ্রবণ কর। ভিক্ষুগণ, শ্রামণ্য কাকে বলে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাকে বলা হয় শ্রামণ্য। ভিক্ষুগণ, শ্রামণ্যার্থ কাকে বলে? তা হচ্ছে যথা : রাগক্ষয়, দ্বেষক্ষয় ও মোহক্ষয়। এগুলোকে বলা হয় শ্রামণ্যার্থ।” ষষ্ঠ সূত্র।

৭. প্রথম ব্রাহ্মণ্য সূত্র
৩৭.১. শ্রাবস্তী নিদান। “হে ভিক্ষুগণ, আমি তোমাদের ব্রাহ্মণ্য ও ব্রাহ্মণ্য ফলাদি সম্পর্কে দেশনা করব। তা তোমরা শ্রবণ কর। ভিক্ষুগণ, ব্রাহ্মণ্য কাকে বলে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাকে বলা হয় ব্রাহ্মণ্য। ভিক্ষুগণ, ব্রাহ্মণ্য ফলাদি কাকে বলে? তা হচ্ছে যথা : স্রোতাপত্তিফল, সকৃদাগামীফল, অনাগামীফল ও অর্হত্ত্বফল। ইহাকে বলা হয় ব্রাহ্মণ্য ফল।” সপ্তম সূত্র।

৮. দ্বিতীয় ব্রাহ্মণ্য সূত্র
৩৮.১. শ্রাবস্তী নিদান। “হে ভিক্ষুগণ, আমি তোমাদের ব্রাহ্মণ্য ও ব্রাহ্মণের অর্থ সম্পর্কে দেশনা করব। তা তোমরা শ্রবণ কর। ভিক্ষুগণ, ব্রাহ্মণ্য কাকে বলে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাকে বলা হয় ব্রাহ্মণ্য। ভিক্ষুগণ, ব্রাহ্মণ্যার্থ কাকে বলে? তা হচ্ছে যথা : রাগক্ষয়, দ্বেষক্ষয় ও মোহক্ষয়। ইহাকে বলা হয় ব্রাহ্মণ্যার্থ।” অষ্টম সূত্র।

৯. প্রথম ব্রহ্মচর্য সূত্র
৩৯.১. শ্রাবস্তী নিদান। “হে ভিক্ষুগণ, আমি তোমাদের ব্রহ্মচর্য ও ব্রহ্মচর্যের ফলাদি সম্পর্কে দেশনা করব। তা তোমারা শ্রবণ কর। ভিক্ষুগণ, ব্রহ্মচর্য কাকে বলে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাকে বলা হয় ব্রাহ্মচর্য। ভিক্ষুগণ, ব্রহ্মচর্যের ফলাদি কাকে বলে? তা হচ্ছে যথা : স্রোতাপত্তিফল, সকৃদাগামীফল, অনাগামীফল ও অর্হত্ত্বফল। এগুলোকে বলা হয় ব্রহ্মচর্যের ফল।” নবম সূত্র।

১০. দ্বিতীয় ব্রহ্মচর্য সূত্র
৪০.১. শ্রাবস্তী নিদান। “হে ভিক্ষুগণ, আমি তোমাদের ব্রহ্মচর্য ও ব্রহ্মচর্যের অর্থ সম্পর্কে দেশনা করব। তা তোমরা শ্রবণ কর। ভিক্ষুগণ, ব্রহ্মচর্য কাকে বলে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাকে বলা হয় ব্রহ্মচর্য। ভিক্ষুগণ, ব্রহ্মচর্যের অর্থ কাকে বলে? তা হচ্ছে যথা : রাগক্ষয়, দ্বেষক্ষয় ও মোহক্ষয়। ইহাকে বলা হয় ব্রহ্মচর্যার্থ।” দশম সূত্র।

প্রতিপত্তি বর্গ সমাপ্ত।

তস্সুদ্দানং/সূত্রসূচি

প্রতিপত্তি, প্রতিপন্ন, বিরুদ্ধ আর পারঙ্গম,

কথিত দ্বয় শ্রামণ্য, ব্রাহ্মণ্য অপর দ্বয়;

ব্রহ্মচর্য সূত্র দ্বয় যোগে বর্গ হলো সমাপ্ত॥


 

৫. অন্যতীর্থিয় পেয়্যাল (পুনরাবৃত্তি) বর্গ
১. রাগ-বিরাগ সূত্র
৪১.১. শ্রাবস্তী নিদান। “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কী জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হে বন্ধুগণ, রাগের বা আসক্তির প্রতি বিরাগভাব উৎপাদনের জন্য ভগবানের নিকট ব্রহ্মচর্য পালন করা হয়।’

ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ রাগ বা আসক্তির প্রতি বিরাগভাব উৎপাদনের জন্য কোনো মার্গ ও প্রতিপদা বা উপায় আছে কি? ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, রাগকে বিরাগের জন্য মার্গ ও প্রতিপদা আছে। ভিক্ষুগণ রাগ বা আসক্তির প্রতি বিরাগভাব উৎপাদনের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে রাগ বা আসক্তির প্রতি বিরাগভাব উৎপাদনের জন্য জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” প্রথম সূত্র।

২. সংযোজন প্রহান সূত্র
৪২.১. “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হে বন্ধুগণ, সংযোজন প্রহানের জন্য ভগবানের নিকট ব্রহ্মচর্য পালন করা হয়।’

২. ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, সংযোজন প্রহানের জন্য কোনো মার্গ ও প্রতিপদা বা উপায় আছে কি? ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, সংযোজন প্রহানের জন্য মার্গ ও প্রতিপদা আছে। ভিক্ষুগণ, সংযোজন প্রহানের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে সংযোজন প্রহানের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” দ্বিতীয় সূত্র।

৩. অনুশয় মূলোৎপাটন সূত্র
৪৩.১. “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে। ‘হে বন্ধুগণ, অনুশয়ের মূলোৎপাটনের জন্য ভগবানের নিকট ব্রহ্মচর্য পালন করা হয়।’

২. ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, অনুশয় মূলোৎপাটনের জন্য কোনো মার্গ ও প্রতিপদা বা উপায় আছে কি? ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, অনুশয় মূলোৎপাটনের জন্য মার্গ ও প্রতিপদা আছে। ভিক্ষুগণ, অনুশয় মূলোৎপাটনের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে অনুশয়ের মূলোৎপাটনের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” তৃতীয় সূত্র।

৪. দীর্ঘপথ সূত্র
৪৪.১. “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হে বন্ধুগণ, সংসার পরিভ্রমনরূপ দীর্ঘপথ পরিজ্ঞাতের জন্য ভগবানের নিকট ব্রহ্মচর্য পালন করা হয়।’

২. ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, সংসার পরিভ্রমনরূপ দীর্ঘপথ পরিজ্ঞাতের জন্য কোনো মার্গ ও প্রতিপদা বা উপায় আছে কি?’ ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, সংসার পরিভ্রমনরূপ দীর্ঘপথ পরিজ্ঞাতের জন্য মার্গ ও প্রতিপদা’ আছে। ভিক্ষুগণ, সংসার পরিভ্রমনরূপ দীর্ঘপথ পরিজ্ঞাতের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে সংসার পরিভ্রমনরূপ দীর্ঘপথ পরিজ্ঞাতের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” চতুর্থ সূত্র।

৫. আসবক্ষয় সূত্র
৪৫.১. “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হে বন্ধুগণ, আসবসমূহ ক্ষয়ের জন্য ভগবানের নিকট ব্রহ্মচর্য পালন করা হয়।’

২. ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, আসবসমূহ ক্ষয়ের জন্য কোনো মার্গ ও প্রতিপদা বা উপায় আছে কি?’ ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, আসবসমূহ ক্ষয়ের জন্য মার্গ ও প্রতিপদা আছে।’ ভিক্ষুগণ, আসবসমূহ ক্ষয়ের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে আসবসমূহ ক্ষয়ের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” পঞ্চম সূত্র।

৬. বিদ্যা-বিমুক্তিফল সুত্র

৪৬.১. “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে। ‘হে বন্ধুগণ, বিদ্যা-বিমুক্তিফল সাক্ষাতের জন্য ভগবানের নিকট ব্রহ্মচর্য পালন করা হয়।’

২. ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, বিদ্যা-বিমুক্তিফল সাক্ষাতের জন্য কোনো মার্গ ও প্রতিপদা বা উপায় আছে কি? ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, বিদ্যা-বিমুক্তিফল সাক্ষাতের জন্য মার্গ ও প্রতিপদা আছে। ভিক্ষুগণ, বিদ্যা-বিমুক্তিফল সাক্ষাতের জন্য কোন মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে বিদ্যা-বিমুক্তিফল সাক্ষাতের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” ষষ্ঠ সুত্র।

৭. জ্ঞান-দর্শন সূত্র
৪৭.১. “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে। ‘হে বন্ধুগণ, জ্ঞান-দর্শনের জন্য ভগবানের নিকট ব্রহ্মচর্য পালন করা হয়।’

২. ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, জ্ঞান-দর্শনের জন্য কোনো মার্গ ও প্রতিপদা বা উপায় আছে কি? ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, জ্ঞান-দর্শনের জন্য মার্গ ও প্রতিপদা আছে। ভিক্ষুগণ, জ্ঞান-দর্শনের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে জ্ঞান-দর্শনের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” সপ্তম সূত্র।

৮. অনুপাদা-পরিনির্বাণ সূত্র
৪৮.১. শ্রাবস্তী নিদান। “হে ভিক্ষুগণ, যদি তোমাদের অন্যতীর্থিয় পরিব্রাজকগণ এরূপ প্রশ্ন জিজ্ঞাসা করে : ‘বন্ধুগণ, শ্রমণ গৌতমের নিকট কি জন্য ব্রহ্মচর্য পালন করা হয়?’ ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে। ‘হে বন্ধুগণ, অনুপাদা-পরিনির্বাণ লাভের জন্য ভগবানের নিকট ব্রহ্মচর্য পালন করা হয়।’

২. ভিক্ষুগণ, পুনরায় যদি সেই অন্যতীর্থিয় পরিব্রাজকগণ তোমাদের এরূপে প্রশ্ন জিজ্ঞাসা করে : ‘বন্ধুগণ, অনুপাদা-পরিনির্বাণ লাভের জন্য কোনো মার্গ ও প্রতিপদা বা উপায় আছে কি? ভিক্ষুগণ, তোমরা এরূপ জিজ্ঞাসিত হলে সেই অন্যতীর্থিয় পরিব্রাজকদের এরূপে ব্যাখ্যা বা উত্তর প্রদান করবে-‘হ্যাঁ বন্ধুগণ, অনুপাদা-পরিনির্বাণ লাভের জন্য মার্গ ও প্রতিপদা আছে।’ ভিক্ষুগণ, অনুপাদা-পরিনির্বাণ লাভের জন্য কোনো মার্গ ও প্রতিপদা রয়েছে? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি। ইহাই হচ্ছে অনুপাদা-পরিনির্বাণ লাভের জন্য মার্গ ও প্রতিপদা। ভিক্ষুগণ, এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপে উত্তর প্রদান করবে।” অষ্টম সূত্র।

অন্যতীর্থিয় পেয়্যাল বর্গ পঞ্চম সমাপ্ত ।

তস্সুদ্দানং/সূত্রসূচি

বিরাগ, সংযোজন, অনুশয়, দীর্ঘপথ পরিজ্ঞাত ও আসবক্ষয়;

বিদ্যা-বিমুক্তি সূত্র, জ্ঞান আর অনুপাদা সূত্রে বর্গ উক্ত হয়॥


 

৬. সূর্যপেয়্যাল বর্গ
১. কল্যাণমিত্র সূত্র
৪৯.১. শ্রাবস্তী নিদান। “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘কল্যাণমিত্রতা’। ভিক্ষুগণ, কল্যাণমিত্র ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, কল্যাণমিত্র ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই কল্যাণমিত্র ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. শীলসম্পদ সূত্র
৫০.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘শীলসম্পদ’। ভিক্ষুগণ, শীলসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, শীলসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই শীলসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” দ্বিতীয় সূত্র।

৩. ছন্দ[17] বা ইচ্ছা-সম্পদ সূত্র
৫১.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘ছন্দসম্পদ’। ভিক্ষুগণ, ছন্দসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, ছন্দসম্পদসম্পন্ন (বা ইচ্ছাসম্পদে সমৃদ্ধ) ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ছন্দসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” তৃতীয় সূত্র।

৪. আত্মসম্পদ[18] সূত্র
৫২.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘আত্মসম্পদ’। ভিক্ষুগণ, আত্মসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, আত্মসম্পদসম্পন্ন (বা আত্মসম্পদে সমৃদ্ধ) ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই আত্মসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” চতুর্থ সূত্র।

৫. দৃষ্টিসম্পদ[19] সূত্র
৫৩.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘দৃষ্টিসম্পদ’। ভিক্ষুগণ, দৃষ্টিসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, দৃষ্টিসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই দৃষ্টিসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” পঞ্চম সূত্র।

৬. অপ্রমাদসম্পদ সূত্র
৫৪.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘অপ্রমাদসম্পদ’। ভিক্ষুগণ, অপ্রমত্ত ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, অপ্রমত্ত ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমত্ত ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” ষষ্ঠ সূত্র।

৭. সম্প্রজ্ঞানযুক্ত মনোযোগসম্পদ সূত্র
৫৫.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘সম্প্রজ্ঞানযুক্ত মনোযোগসম্পদ’। ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই সম্প্রজ্ঞানযুক্ত মনোযোগসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” সপ্তম সূত্র।

১. কল্যাণমিত্র সূত্র
৫৬.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘কল্যাণমিত্রতা’। ভিক্ষুগণ, কল্যাণমিত্রসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, কল্যাণমিত্রসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই কল্যাণমিত্রসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. শীলসম্পদ সূত্র
৫৭.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘শীলসম্পদ’। ভিক্ষুগণ, শীলসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, শীলসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই শীলসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” দ্বিতীয় সূত্র।

৩. ছন্দ বা ইচ্ছাসম্পদ সূত্র
৫৮.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘ছন্দসম্পদ’। ভিক্ষুগণ, ছন্দ বা ইচ্ছাসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, ছন্দসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ছন্দসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” তৃতীয় সূত্র।

৪. আত্মসম্পদ সূত্র
৫৯.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘আত্মসম্পদ’। ভিক্ষুগণ, আত্মসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, আত্মসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই আত্মসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” চতুর্থ সূত্র।

৫. দৃষ্টিসম্পদ সূত্র
৬০.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘দৃষ্টিসম্পদ’। ভিক্ষুগণ, দৃষ্টিসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, দৃষ্টিসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই দৃষ্টিসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” পঞ্চম সূত্র।

৬. অপ্রমাদসম্পদ সূত্র
৬১.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। তদ্রুপ, ভিক্ষুগণ, ভিক্ষুর আর্য অষ্টাঙ্গিক মার্গ উৎপাদনের জন্য পূর্বাভাস ও পূর্বনিমিত্ত হচ্ছে, ‘অপ্রমত্ত’। ভিক্ষুগণ, অপ্রমাদসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, অপ্রমত্তসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমত্তসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” ষষ্ঠ সূত্র।

৭. সম্প্রজ্ঞানযুক্ত মনোযোগসম্পদ সূত্র
৬২.১. “সম্প্রজ্ঞানযুক্ত মনোযোগসম্পদ বিদ্যমান। ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই সম্প্রজ্ঞানযুক্ত মনোযোগসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” সপ্তম সূত্র।

সূর্যপেয়্যাল বর্গ সমাপ্ত।

তস্সুদ্দানং/সূত্রসূচি

কল্যাণমিত্র, শীল, ছন্দ আর আত্মসম্পদ সূত্র;

দৃষ্টি, অপ্রমাদ ও সপ্তমে সম্প্রজ্ঞানযুক্ত হয় উক্ত॥


 

৭. এক ধর্ম পেয়্যাল (পুনরাবৃত্তি) বর্গ
১. কল্যাণমিত্র সূত্র
৬৩.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘কল্যাণমিত্রতা’। ভিক্ষুগণ, কল্যাণমিত্র ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। কল্যাণমিত্র ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই কল্যাণমিত্র ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. শীলসম্পদ সূত্র
৬৪.১. “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘শীলসম্পদ’। ভিক্ষুগণ, শীলসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। শীলসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক আজীব (জীবিকা), সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই শীলসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” দ্বিতীয় সূত্র।

৩. ছন্দ বা ইচ্ছাসম্পদ সূত্র
৬৫.১. “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘ছন্দসম্পদ’। ভিক্ষুগণ, ছন্দসম্পদসম্পন্ন (বা ছন্দসম্পদে সমৃদ্ধ) ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। ছন্দসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ছন্দসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” তৃতীয় সূত্র।

৪. আত্মসম্পদ সূত্র
৬৬.১. “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘আত্মসম্পদ’। ভিক্ষুগণ, আত্মসম্পদসম্পন্ন (বা আত্মসম্পদে সমৃদ্ধ) ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। আত্মসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই আত্মসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” চতুর্থ সূত্র।

৫. দৃষ্টিসম্পদ সূত্র
৬৭.১. “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘দৃষ্টিসম্পদ’। ভিক্ষুগণ, দৃষ্টিসম্পদসম্পন্ন (বা দৃষ্টিসম্পদে সমৃদ্ধ) ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। দৃষ্টিসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই দৃষ্টিসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” পঞ্চম সূত্র।

৬. অপ্রমাদসম্পদ সূত্র
৬৮.১. “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘অপ্রমাদসম্পদ’। ভিক্ষুগণ, অপ্রমাদসম্পদসম্পন্ন (বা অপ্রমাদসম্পদে সমৃদ্ধ) ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। অপ্রমাদসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমাদসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” ষষ্ঠ সূত্র।

৭. সম্প্রজ্ঞানযুক্ত মনোযোগসম্পদ সূত্র
৬৯.১. “সম্প্রজ্ঞানযুক্ত মনোযোগসম্পদ বিদ্যমান। ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই সম্প্রজ্ঞানযুক্ত মনোযোগসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” সপ্তম সূত্র।

১. কল্যাণমিত্র সূত্র
৭০.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন (বা বৃদ্ধির) জন্য একধর্ম বহুপকারী হয়। সেই একধর্ম কী? তা হচ্ছে, ‘কল্যাণমিত্রতা’। ভিক্ষুগণ, কল্যাণমিত্র ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। কল্যাণমিত্র ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই কল্যাণমিত্র ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. শীলসম্পদ সূত্র
৭১.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন বা বৃদ্ধির জন্য একধর্ম বহুপকারী হয়। সেই একধর্ম কী? তা হচ্ছে, ‘শীলসম্পদ’। ভিক্ষুগণ, শীলসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। শীলসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই শীলসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” দ্বিতীয় সূত্র।

৩. ছন্দ বা ইচ্ছাসম্পদ সূত্র
৭২.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন বা বৃদ্ধির জন্য একধর্ম বহুপকারী হয়। সেই একধর্ম কী? তা হচ্ছে, ‘ছন্দসম্পদ’। ভিক্ষুগণ, ছন্দ বা ইচ্ছাসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। ছন্দসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ছন্দসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” তৃতীয় সূত্র।

৪. আত্মসম্পদ সূত্র
৭৩.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন বা বৃদ্ধির জন্য একধর্ম বহুপকারী হয়। সেই একধর্ম কী? তা হচ্ছে, ‘আত্মসম্পদ’। ভিক্ষুগণ, আত্মসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। আত্মসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই আত্মসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” চতুর্থ সূত্র।

৫. দৃষ্টিসম্পদ সূত্র
৭৪.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন বা বৃদ্ধির জন্য একধর্ম বহুপকারী হয়। সেই একধর্ম কী? তা হচ্ছে, ‘দৃষ্টিসম্পদ’। ভিক্ষুগণ, দৃষ্টিসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। দৃষ্টিসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই দৃষ্টিসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” পঞ্চম সূত্র।

৬. অপ্রমাদসম্পদ সূত্র
৭৫.১. শ্রাবস্তী নিদান। “হে ভিক্ষুগণ, আর্য অষ্টাঙ্গিক মার্গ উৎপন্ন বা বৃদ্ধির জন্য একধর্ম বহুপকারী হয়। সেই একধর্ম কী? তা হচ্ছে, ‘অপ্রমাদসম্পদ’। ভিক্ষুগণ, অপ্রমাদসম্পদসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে। অপ্রমাদসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমাদসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” ষষ্ঠ সূত্র।

৭. সম্প্রজ্ঞানযুক্ত মনোযোগসম্পদ সূত্র
৭৬.১. “সম্প্রজ্ঞানযুক্ত মনোযোগসম্পদ বিদ্যমান। ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই সম্প্রজ্ঞানযুক্ত মনোযোগসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” সপ্তম সূত্র।

একধর্ম পেয়্যাল বর্গ সমাপ্ত।

তস্সুদ্দানং/সূত্রসূচি

কল্যাণমিত্র, শীল, ছন্দ আর আত্মসম্পদ সূত্র;

দৃষ্টি, অপ্রমাদ এবং সপ্তমে জ্ঞানযুক্ত হয় কথিত॥


 

৮. দ্বিতীয় একধর্ম পেয়্যাল বর্গ
১. কল্যাণমিত্র সূত্র
৭৭.১. শ্রাবস্তী নিদান। “হে ভিক্ষুগণ, আমি ‘কল্যাণমিত্রতা’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, কল্যাণমিত্র ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, কল্যাণমিত্র ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক স্মৃতি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই কল্যাণমিত্র ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. শীলসম্পদ সূত্র
৭৮.১. “হে ভিক্ষুগণ, আমি ‘শীলসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, শীলসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, শীলসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক স্মৃতি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই শীলসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” দ্বিতীয় সূত্র।

৩. ছন্দ বা ইচ্ছাসম্পদ সূত্র
৭৯.১. “হে ভিক্ষুগণ, আমি ‘ছন্দসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, ছন্দসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, ছন্দসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক স্মৃতি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ছন্দসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” তৃতীয় সূত্র।

৪. আত্মসম্পদ সূত্র
৮০.১. “হে ভিক্ষুগণ, আমি ‘আত্মসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, আত্মসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, আত্মসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক স্মৃতি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই আত্মসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” চতুর্থ সূত্র।

৫. দৃষ্টিসম্পদ সূত্র
৮১.১. “হে ভিক্ষুগণ, আমি ‘দৃষ্টিসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, দৃষ্টিসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, দৃষ্টিসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক স্মৃতি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই দৃষ্টিসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” পঞ্চম সূত্র।

৬. অপ্রমাদসম্পদ সূত্র
৮২.১. “হে ভিক্ষুগণ, আমি ‘অপ্রমাদসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, অপ্রমাদসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, অপ্রমাদসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক স্মৃতি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমাদসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” ষষ্ঠ সূত্র।

৭. সম্প্রজ্ঞানযুক্ত মনোযোগসম্পদ সূত্র
৮৩.১. “হে ভিক্ষুগণ, সম্প্রজ্ঞানযুক্ত মনোযোগসম্পদ বিদ্যমান। ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত বা অনুশীলন করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই সম্প্রজ্ঞানযুক্ত মনোযোগসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” সপ্তম সূত্র।

১. কল্যাণমিত্র সূত্র
৮৪.১. “হে ভিক্ষুগণ, আমি ‘কল্যাণমিত্রতা’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, কল্যাণমিত্র ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, কল্যাণমিত্র ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই কল্যাণমিত্র ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. শীলসম্পদ সূত্র
৮৫.১. “হে ভিক্ষুগণ, আমি ‘শীলসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, শীলসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, শীলসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই শীলসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” দ্বিতীয় সূত্র।

৩. ছন্দ বা ইচ্ছাসম্পদ সূত্র
৮৬.১. “হে ভিক্ষুগণ, আমি ‘ছন্দসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, ছন্দসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, ছন্দসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ছন্দসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” তৃতীয় সূত্র।

৪. আত্মসম্পদ সূত্র
৮৭.১. “হে ভিক্ষুগণ, আমি ‘আত্মসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, আত্মসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, আত্মসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই আত্মসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” চতুর্থ সূত্র।

৫. দৃষ্টিসম্পদ সূত্র
৮৮.১. “হে ভিক্ষুগণ, আমি ‘দৃষ্টিসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, দৃষ্টিসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, দৃষ্টিসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই দৃষ্টিসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” পঞ্চম সূত্র।

৬. অপ্রমাদসম্পদ সূত্র
৮৯.১. “হে ভিক্ষুগণ, আমি ‘অপ্রমাদসম্পদ’ ছাড়া অন্য একটি ধর্মও দেখছি না, যা দ্বারা অনুৎপন্ন আর্য অষ্টাঙ্গিক মার্গ উৎপন্ন হয় এবং উৎপন্ন আর্য অষ্টাঙ্গিক মার্গ ভাবনায় পরিপূর্ণ হয়। ভিক্ষুগণ, অপ্রমাদসম্পদসম্পন্ন ভিক্ষুর নিকট এরূপ প্রত্যাশিত হয় যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, অপ্রমাদসম্পদসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমাদসম্পদসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” ষষ্ঠ সূত্র।

৭. সম্প্রজ্ঞানযুক্ত মনোযোগসম্পদ সূত্র
৯০.১. “হে ভিক্ষুগণ, সম্প্রজ্ঞানযুক্ত মনোযোগসম্পদ বিদ্যমান। ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, সম্প্রজ্ঞানযুক্ত মনোযোগসম্পন্ন ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই সম্প্রজ্ঞানযুক্ত মনোযোগসম্পন্ন ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” সপ্তম সূত্র।

দ্বিতীয় একধর্ম পেয়্যাল বর্গ সমাপ্ত।

তস্সুদ্দানং/সূত্রসূচি

কল্যাণমিত্র, শীল, ছন্দ আর আত্মসম্পদ সূত্র;

দৃষ্টি, অপ্রমাদ এবং সপ্তমে জ্ঞানযুক্ত হয় কথিত॥


 

১. গঙ্গাপেয়্যাল বর্গ
১. প্রথম পূর্বনিম্ন সূত্র

৯১.১. শ্রাবস্তী নিদান। “হে ভিক্ষুগণ, যেমন, গঙ্গানদী পূর্বদিকে প্রবাহিত, পূর্বদিকেই বয়ে চলে এবং পূর্বদিকে ক্রমোন্নত; ঠিক তদ্রূপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় পূর্বনিম্ন সূত্র চতুর্থ

৯২.১. “হে ভিক্ষুগণ, যেমন, যমুনা নদী পূর্বদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় পূর্বনিম্ন সূত্র
৯৩.১. “হে ভিক্ষুগণ, যেমন, অচিরবতী নদী পূর্বদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ পূর্বনিম্ন সূত্র
৯৪.১. “হে ভিক্ষুগণ, যেমন, সরভূ নদী পূর্বদিকে প্রবাহিত,... পূর্বোক্ত সূত্রের ন্যায়...। চতুর্থ সূত্র।

৫. পঞ্চম পূর্বনিম্ন সূত্র
৯৫.১. “হে ভিক্ষুগণ, যেমন, মহীনদী পূর্বদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ পূর্বনিম্ন সূত্র
৯৬.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ পূর্বদিকে প্রবাহিত, পূর্বদিকেই বয়ে চলে এবং পূর্বদিকে ক্রমোন্নত; ঠিক তদ্রুপ ভিক্ষুগণ, ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু বিবেক আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” ষষ্ঠ সূত্র।

১. প্রথম সমুদ্রনিম্ন সূত্র
৯৭.১. “হে ভিক্ষুগণ, যেমন, গঙ্গানদী সমুদ্রদিকে প্রবাহিত, সমুদ্রদিকেই বয়ে চলে এবং সমুদ্রদিকে ক্রমোন্নত; ভিক্ষুগণ, ঠিক তদ্রূপভাবে ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু বিবেক-আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় সমুদ্রনিম্ন সূত্র
৯৮.১. “হে ভিক্ষুগণ, যেমন, যমুনা নদী সমুদ্রদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় সমুদ্রনিম্ন সূত্র
৯৯.১. “হে ভিক্ষুগণ, যেমন, অচিরবতী নদী সমুদ্রদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ সমুদ্রনিম্ন সূত্র
১০০.১. “হে ভিক্ষুগণ, যেমন, সরভূ নদী সমুদ্রদিকে প্রবাহিত,... পূর্বোক্ত সূত্রের ন্যায়...। চতুর্থ সূত্র।

৫. পঞ্চম সমুদ্রনিম্ন সূত্র
১০১.১. “হে ভিক্ষুগণ, যেমন, মহীনদী সমুদ্রদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ সমুদ্রনিম্ন সূত্র
১০২.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ সমুদ্রদিকে প্রবাহিত,... পূর্বোক্ত সূত্রের ন্যায়...। ষষ্ঠ সূত্র।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, ছয় নিম্ন হয় সমুদ্রেতে,

ছয় দুগুণে দ্বাদশ হয় তা দ্বারা বর্গ বলা হয়;

গঙ্গাপেয়্যালী, পূর্বনিম্ন আবৃত্তিমার্র্গী,[20] বিবেক-নিশ্রিত, দ্বাদশ হলো উক্ত॥


 

২. দ্বিতীয় গঙ্গাপেয়্যাল বর্গ
১. প্রথম পূর্বনিম্ন সূত্র
১০৩.১. “হে ভিক্ষুগণ, যেমন, গঙ্গানদী পূর্বদিকে প্রবাহিত, পূর্বদিকেই বয়ে চলে এবং পূর্বদিকে ক্রমোন্নত; ঠিক তদ্রূপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় পূর্বনিম্ন সূত্র
১০৪.১. “হে ভিক্ষুগণ, যেমন, যমুনা নদী পূর্বদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় পূর্বনিম্ন সূত্র
১০৫.১. “হে ভিক্ষুগণ, যেমন, অচিরবতী নদী পূর্বদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ পূর্বনিম্ন সূত্র
১০৬.১. “হে ভিক্ষুগণ, যেমন, সরভূ নদী পূর্বদিকে প্রবাহিত,... পূর্বোক্ত সূত্রের ন্যায়...। চতুর্থ সূত্র।

৫. পঞ্চম পূর্বনিম্ন সূত্র
১০৭.১. “হে ভিক্ষুগণ, যেমন, মহীনদী পূর্বদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ পূর্বনিম্ন সূত্র
১০৮.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ পূর্বদিকে প্রবাহিত,... পূর্বোক্ত সূত্রের ন্যায়...। ষষ্ঠ সূত্র।

১. প্রথম সমুদ্রনিম্ন সূত্র
১০৯.১. “হে ভিক্ষুগণ, যেমন, গঙ্গানদী সমুদ্রদিকে প্রবাহিত, সমুদ্রদিকেই বয়ে চলে এবং সমুদ্রদিকে ক্রমোন্নত; ঠিক তদ্রূপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় সমুদ্রনিম্ন সূত্র
১১০.১. “হে ভিক্ষুগণ, যেমন, যমুনা নদী সমুদ্রদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় সমুদ্রনিম্ন সূত্র
১১১.১. “হে ভিক্ষুগণ, যেমন, অচিরবতী নদী সমুদ্রদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ সমুদ্রনিম্ন সূত্র
১১২.১. “হে ভিক্ষুগণ, যেমন, সরভূ নদী সমুদ্রদিকে প্রবাহিত,... পূর্বোক্ত সূত্রের ন্যায়...। চতুর্থ সূত্র।

৫. পঞ্চম সমুদ্রনিম্ন সূত্র
১১৩.১. “হে ভিক্ষুগণ, যেমন, মহীনদী সমুদ্রদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ সমুদ্রনিম্ন সূত্র
১১৪.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ সমুদ্রদিকে প্রবাহিত,... পূর্বোক্ত সূত্রের ন্যায়...। ষষ্ঠ সূত্র।

(রাগবিনয় দ্বাদশ ও দ্বিতীয় সমুদ্রনিম্ন)

১. প্রথম পূর্বনিম্ন সূত্র
১১৫.১. “হে ভিক্ষুগণ, যেমন, গঙ্গানদী পূর্বদিকে প্রবাহিত, পূর্বদিকেই বয়ে চলে এবং পূর্বদিকে ক্রমোন্নত; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় পূর্বনিম্ন সূত্র
১১৬.১. “হে ভিক্ষুগণ, যেমন, যমুনা নদী পূর্বদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় পূর্বনিম্ন সূত্র
১১৭.১. “হে ভিক্ষুগণ, যেমন, অচিরবতী নদী পূর্বদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ পূর্বনিম্ন সূত্র
১১৮.১. “হে ভিক্ষুগণ, যেমন, সরভূ নদী পূর্বদিকে প্রবাহিত,... পূর্বোক্ত সূত্রের ন্যায়...। চতুর্থ সূত্র।

৫. পঞ্চম পূর্বনিম্ন সূত্র
১১৯.১. “হে ভিক্ষুগণ, যেমন, মহীনদী পূর্বদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ পূর্বনিম্ন সূত্র
১২০.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ পূর্বদিকে প্রবাহিত,... পূর্বোক্ত সূত্রের ন্যায়...। ষষ্ঠ সূত্র।

১. প্রথম সমুদ্রনিম্ন সূত্র
১২১.১. “হে ভিক্ষুগণ, যেমন, গঙ্গানদী সমুদ্রদিকে প্রবাহিত, সমুদ্রদিকেই বয়ে চলে এবং সমুদ্রদিকে ক্রমোন্নত; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় সমুদ্রনিম্ন সূত্র
১২২.১. “হে ভিক্ষুগণ, যেমন, যমুনা নদী সমুদ্রদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় সমুদ্রনিম্ন সূত্র
১২৩.১. “হে ভিক্ষুগণ, যেমন, অচিরবতী নদী সমুদ্রদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ সমুদ্রনিম্ন সূত্র
১২৪.১. “হে ভিক্ষুগণ, যেমন, সরভূ নদী সমুদ্রদিকে প্রবাহিত,... পূর্বোক্ত সূত্রের ন্যায়...চতুর্থ সূত্র।

৫. পঞ্চম সমুদ্রনিম্ন সূত্র
১২৫.১. “হে ভিক্ষুগণ, যেমন, মহীনদী সমুদ্রদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ সমুদ্রনিম্ন সূত্র
১২৬.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ সমুদ্রদিকে প্রবাহিত,... পূর্বোক্ত সূত্রের ন্যায়...। ষষ্ঠ সূত্র।

(অমৃতোগধ দ্বাদশ তৃতীয়)

১. প্রথম পূর্বনিম্ন সূত্র
১২৭.১. “হে ভিক্ষুগণ, যেমন, গঙ্গানদী পূর্বদিকে প্রবাহিত, পূর্বদিকেই বয়ে চলে এবং পূর্বদিকে ক্রমোন্নত; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় পূর্বনিম্ন সূত্র
১২৮.১. “হে ভিক্ষুগণ, যেমন, যমুনা নদী পূর্বদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় পূর্বনিম্ন সূত্র
১২৯.১. “হে ভিক্ষুগণ, যেমন, অচিরবতী নদী পূর্বদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ পূর্বনিম্ন সূত্র
১৩০.১. “হে ভিক্ষুগণ, যেমন, সরভূ নদী পূর্বদিকে প্রবাহিত,... পূর্বোক্ত সূত্রের ন্যায়...। চতুর্থ সূত্র।

৫. পঞ্চম পূর্বনিম্ন সূত্র
১৩১.১. “হে ভিক্ষুগণ, যেমন, মহীনদী পূর্বদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ পূর্বনিম্ন সূত্র
১৩২.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ পূর্বদিকে প্রবাহিত,... পূর্বোক্ত সূত্রের ন্যায়...। ষষ্ঠ সূত্র।

১. প্রথম সমুদ্রনিম্ন সূত্র
১৩৩.১. “হে ভিক্ষুগণ, যেমন, গঙ্গানদী সমুদ্রদিকে প্রবাহিত, সমুদ্রদিকেই বয়ে চলে এবং সমুদ্রদিকে ক্রমোন্নত; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়?

২. ভিক্ষুগণ, এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” প্রথম সূত্র।

২. দ্বিতীয় সমুদ্রনিম্ন সূত্র
১৩৪.১. “হে ভিক্ষুগণ, যেমন, যমুনা নদী সমুদ্রদিকে প্রবাহিত,... পূর্বোক্ত সূত্রের ন্যায়...। দ্বিতীয় সূত্র।

৩. তৃতীয় সমুদ্রনিম্ন সূত্র
১৩৫.১. “হে ভিক্ষুগণ, যেমন, অচিরবতী নদী সমুদ্রদিকে প্রবাহিত,... পূর্বোক্ত সূত্রের ন্যায়...। তৃতীয় সূত্র।

৪. চতুর্থ সমুদ্রনিম্ন সূত্র
১৩৬.১. “হে ভিক্ষুগণ, যেমন, সরভূ নদী সমুদ্রদিকে প্রবাহিত,... পূর্বোক্ত সূত্রের ন্যায়...। চতুর্থ সূত্র।

৫. পঞ্চম সমুদ্রনিম্ন সূত্র
১৩৭.১. “হে ভিক্ষুগণ, যেমন, মহীনদী সমুদ্রদিকে প্রবাহিত,... পূর্বোক্ত সূত্রের ন্যায়...। পঞ্চম সূত্র।

৬. ষষ্ঠ সমুদ্রনিম্ন সূত্র
১৩৮.১. “হে ভিক্ষুগণ, যেমন, যেকোনো মহানদী যথা : গঙ্গা, যমুনা, অচিরবতী, সরভূ ও মহী এই সমস্ত মহানদীসমূহ সমুদ্রদিকে প্রবাহিত,... পূর্বোক্ত সূত্রের ন্যায়...। ষষ্ঠ সূত্র।

(গঙ্গাপেয়্যালী)

দ্বিতীয় গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, ছয় নিম্ন হয় সমুদ্রেতে,

ছয় দুগুণে দ্বাদশ হয়, তা দ্বারা বর্গ বলা হয়;

নির্বাণনিম্ন দ্বাদশ ও চতুর্থী ষষ্ঠ নবম॥


 

৫. অপ্রমাদ পেয়্যাল (পুনরাবৃত্তি) বর্গ
১. তথাগত সূত্র
১৩৯.১. শ্রবস্তী নিদান। “হে ভিক্ষুগণ, যেমন পদহীন, দ্বিপদী, চতুষ্পদী, পঞ্চপদী রূপী, অরূপী, সংজ্ঞী, অসংজ্ঞী, অথবা না-সংজ্ঞী-না-অসংজ্ঞীসহ যে-সমস্ত প্রাণী আছে, তাদের মধ্যে তথাগত অর্হৎ সম্যকসম্বুদ্ধকে শ্রেষ্ঠরূপে আখ্যায়িত করা হয়। ঠিক তদ্রুপ ভিক্ষুগণ, যে-সমস্ত কুশলধর্ম আছে তৎ-সমস্ত অপ্রমাদমূলক ও অপ্রমাদযুক্ত। সেই ধর্মসমূহের মধ্যে অপ্রমাদকে শ্রেষ্ঠরূপে আখ্যায়িত করা হয়। ভিক্ষুগণ, অপ্রমত্ত ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, অপ্রমত্ত ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক আজীব, সম্যক ব্যায়াম, সম্যক স্মৃতি ও সম্যক সমাধি ভাবিত বা অনুশীলন করে। ভিক্ষুগণ, এরূপেই অপ্রমত্ত ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।

৩. ভিক্ষুগণ, যেমন পদহীন, দ্বিপদী, চতুষ্পদী, পঞ্চপদী রূপী, অরূপী, সংজ্ঞী, অসংজ্ঞী, অথবা না-সংজ্ঞী-না-অসংজ্ঞীসহ যে-সমস্ত প্রাণী আছে, তাদের মধ্যে তথাগত অর্হৎ সম্যকসম্বুদ্ধকে শ্রেষ্ঠরূপে আখ্যায়িত করা হয়। ঠিক তদ্রুপ ভিক্ষুগণ, যে-সমস্ত কুশলধর্ম আছে তৎ-সমস্ত অপ্রমাদমূলক ও অপ্রমাদযুক্ত। সেই ধর্মসমূহের মধ্যে অপ্রমাদকে শ্রেষ্ঠরূপে আখ্যায়িত করা হয়। ভিক্ষুগণ, অপ্রমত্ত ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

৪. ভিক্ষুগণ, কীরূপে অপ্রমত্ত ভিক্ষু আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমত্ত ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।

৫. ভিক্ষুগণ, যেমন পদহীন, দ্বিপদী, চতুষ্পদী, পঞ্চপদী রূপী, অরূপী, সংজ্ঞী, অসংজ্ঞী, অথবা না-সংজ্ঞী-না-অসংজ্ঞীসহ যে-সমস্ত প্রাণী আছে, তাদের মধ্যে তথাগত অর্হৎ সম্যকসম্বুদ্ধকে শ্রেষ্ঠরূপে আখ্যায়িত করা হয়। ঠিক তদ্রুপ ভিক্ষুগণ, যে-সমস্ত কুশলধর্ম আছে তৎ সমস্ত অপ্রমাদমূলক ও অপ্রমাদযুক্ত। সেই ধর্মসমূহের মধ্যে অপ্রমাদকে শ্রেষ্ঠরূপে আখ্যায়িত করা হয়। ভিক্ষুগণ, অপ্রমত্ত ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

৬. ভিক্ষুগণ, অপ্রমত্ত ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এরূপেই অপ্রমত্ত ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।

৭. ভিক্ষুগণ, যেমন পদহীন, দ্বিপদী, চতুষ্পদী, পঞ্চপদী রূপী, অরূপী, সংজ্ঞী, অসংজ্ঞী, অথবা না-সংজ্ঞী-না-অসংজ্ঞীসহ যে-সমস্ত প্রাণী আছে, তাদের মধ্যে তথাগত অর্হৎ সম্যকসম্বুদ্ধকে শ্রেষ্ঠরূপে আখ্যায়িত করা হয়। ঠিক তদ্রুপ ভিক্ষুগণ, যে-সমস্ত কুশলধর্ম আছে তৎ-সমস্ত অপ্রমাদমূলক ও অপ্রমাদযুক্ত। সেই ধর্মসমূহের মধ্যে অপ্রমাদকে শ্রেষ্ঠরূপে আখ্যায়িত করা হয়। ভিক্ষুগণ, অপ্রমত্ত ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

৮. ভিক্ষুগণ, অপ্রমত্ত ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এরূপেই অপ্রমত্ত ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. পদ সূত্র
১৪০.১. “হে ভিক্ষুগণ, যেমন : জঙ্গলের (বা ভূমিতে) যে-সমস্ত প্রাণীর পদচিহ্ন আছে, সেই সমস্ত প্রাণীর পদচিহ্ন হস্তীপদের মধ্যে সংকুলান হয়। তাদের মধ্যে বৃহৎদাকারের কারণে হস্তীপদকে শ্রেষ্ঠরূপে আখ্যায়িত করা হয়। ঠিক তদ্রুপ ভিক্ষুগণ, যে-সকল কুশলধর্ম আছে সে-সমস্ত অপ্রমাদমূলক ও অপ্রমাদযুক্ত; সেই কুশলধর্মসমূহের মধ্যে অপ্রমাদকে শ্রেষ্ঠরূপে আখ্যায়িত করা হয়। ভিক্ষুগণ, অপ্রমত্ত ভিক্ষুর নিকট এরূপ প্রত্যাশিত যে, সে আর্য অষ্টাঙ্গিক মার্গ ভাবিত ও বহুলীকৃত করবে।

২. ভিক্ষুগণ, অপ্রমত্ত ভিক্ষু কীরূপে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। ভিক্ষুগণ, এরূপেই অপ্রমত্ত ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” দ্বিতীয় সূত্র।

৩. কূটাদি সূত্র পঞ্চক[21]
১৪১.১. “হে ভিক্ষুগণ, যেমন, চূড়াযুক্ত কুঠিরের (বা কূটাগারের) যে-সকল বক্র, কড়ি (বা বরগা) ও কাঁধ (স্কন্ধ) থাকে, সে-সমস্ত বক্র, কড়ি এবং কাঁধ চূড়াগামী, চূড়া হতে নিম্নাভিমুখী এবং চূড়ায় মিলিত হয়; সে-সমস্ত কড়ি-কাষ্ঠ হতে চূড়াই শ্রেষ্ঠরূপে বিবেচিত হয়। ঠিক তদ্রুপ ভিক্ষুগণ, যে-সকল কুশলধর্ম আছে... পূর্ব সূত্রের ন্যায়...।” তৃতীয় সূত্র।

৪. মূলগন্ধ সূত্র
১৪২.১. “হে ভিক্ষুগণ, যেমন, যে-সকল বৃক্ষমূল বা শেকড়ের সুগন্ধি হতে কালো চন্দন কাষ্ঠ মূলের সুগন্ধিই উত্তম বলে বিবেচিত হয়; ঠিক তদ্রুপ ভিক্ষুগণ, যে-সকল কুশলধর্ম আছে... পূর্ব সূত্রের ন্যায়...।” চতুর্থ সূত্র।

৫. সারগন্ধ সূত্র
১৪৩.১. “হে ভিক্ষুগণ, যেমন, যে-সকল বৃক্ষের সার অংশের গন্ধ হতে রক্তচন্দন বৃক্ষের সার অংশই উত্তম বলে বিবেচিত হয়; ঠিক তদ্রুপ ভিক্ষুগণ, যে-সকল কুশলধর্ম আছে... পূর্ব সূত্রের ন্যায়...।” পঞ্চম সূত্র।

৬. বস্সিক সূত্র
১৪৪.১. “হে ভিক্ষুগণ, যেমন, যেকোনো পুষ্পগন্ধ হতে বস্সিক[22] পুষ্পগন্ধই শ্রেষ্ঠরূপে আখ্যায়িত হয়; ঠিক তদ্রুপ ভিক্ষুগণ, যে-সকল কুশলধর্ম আছে... পূর্ব সূত্রের ন্যায়...।” ষষ্ঠ সূত্র।

৭. রাজা সূত্র
১৪৫.১. “হে ভিক্ষুগণ, যেমন, অল্পশক্তিসম্পন্ন ক্ষুদ্র রাজাগণ প্রতাপশালী রাজচক্রবর্তী রাজাকে মান্য করেন ও তাঁর অনুবর্তী হন। সেই ক্ষুদ্র রাজাদের চেয়ে চক্রবর্তী রাজাই শ্রেষ্ঠরূপে বিবেচিত হন। ঠিক তদ্রুপ ভিক্ষুগণ, যে-সকল কুশলধর্ম আছে... পূর্ব সূত্রের ন্যায়...।” সপ্তম সূত্র।

৮. চন্দ্রিমাদি সূত্র
১৪৬.১. “হে ভিক্ষুগণ, যেমন, সমস্ত তারকারাজির প্রভা চন্দ্রপ্রভার ষোলকলার (ভাগ) এক কলাও হয় না। সে-সমস্ত তারকাপ্রভা হতে চন্দ্রপ্রভাই শ্রেষ্ঠরূপে বিবেচিত হয়; ঠিক তদ্রুপ ভিক্ষুগণ, যে-সকল কুশলধর্ম আছে...পূর্ব সূত্রের ন্যায়...।” অষ্টম সূত্র।

৯. সূর্য সূত্র
১৪৭.১. “হে ভিক্ষুগণ, যেমন, শরৎকালে মেঘমুক্ত আকাশে উদীয়মান সূর্য যেরূপে সমস্ত অন্ধকার বিদূরিত করে সর্বত্র আলোয় উদ্ভাসিত করে, চতুর্দিকে বিকীর্ণ করে আলোক এবং দীপ্তিমান হয়; ঠিক তদ্রুপ ভিক্ষুগণ, যে-সকল কুশলধর্ম আছে... পূর্ব সূত্রের ন্যায়...।” নবম সূত্র।

১০. বস্ত্র সূত্র
১৪৮.১. “হে ভিক্ষুগণ, যেমন, সুতায় প্রস্তুতকৃত যেকোনো বস্ত্রসমূহ হতে কাশি রাজ্যের বস্ত্র শ্রেষ্ঠরূপে আখ্যায়িত হয়; ঠিক তদ্রুপ ভিক্ষুগণ, যে-সকল কুশলধর্ম আছে... পূর্ব সূত্রের ন্যায়...।” দশম সূত্র।

(তথাগত সূত্রের ন্যায় বিস্তারিতব্য)

অপ্রমাদ পেয়্যাল বর্গ সমাপ্ত।

তস্সুদ্দানং/সূত্রসূচি

তথাগত, পদ, কূট, মূল, সার ও বস্সিক সূত্র;

রাজা, চন্দ্র, সূর্য এবং বস্ত্রে দশম পদ উক্ত॥


 

৬. বলকরণীয় (শক্তি প্রয়োগ) বর্গ
১. বল (শক্তি) সূত্র
১৪৯.১. শ্রাবস্তী নিদান। “হে ভিক্ষুগণ, যেমন, যে-সকল কর্ম শক্তি প্রয়োগের মাধ্যমে সম্পাদন করা হয়, সে-সমস্ত কর্ম পৃথিবীকে আশ্রয় করে এবং পৃথিবীতে প্রতিষ্ঠিত হয়ে সম্পাদন করা হয়; ঠিক তদ্রুপ ভিক্ষুগণ, ভিক্ষুও শীলকে আশ্রয় করে এবং শীলে প্রতিষ্টিত হয়ে আর্য অষ্টাঙ্গিক মার্গ ভাবিত ও বহুলীকৃত করে।

২. ভিক্ষুগণ, কীরূপে ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। ভিক্ষুগণ, এরূপেই ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে।”

৩. ভিক্ষুগণ, যেমন, যে-সকল কর্ম শক্তি প্রয়োগের মাধ্যমে সম্পাদন করা হয়, সে-সমস্ত কর্ম পৃথিবীকে আশ্রয় করে এবং পৃথিবীতে প্রতিষ্ঠিত হয়ে সম্পাদন করা হয়; ঠিক তদ্রুপ ভিক্ষুগণ, ভিক্ষুও শীলকে আশ্রয় করে এবং শীলে প্রতিষ্টিত হয়ে আর্য অষ্টাঙ্গিক মার্গ ভাবিত ও বহুলীকৃত করে।

৪. ভিক্ষুগণ, কীরূপে ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত বা অনুশীলন করে থাকে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। ভিক্ষুগণ, এরূপেই ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে।

৫. ভিক্ষুগণ, যেমন, যে-সকল কর্ম শক্তি প্রয়োগের মাধ্যমে সম্পাদন করা হয়, সে-সমস্ত কর্ম পৃথিবীকে আশ্রয় করে এবং পৃথিবীতে প্রতিষ্ঠিত হয়ে সম্পাদন করা হয়; ঠিক তদ্রুপ ভিক্ষুগণ, ভিক্ষুও শীলকে আশ্রয় করে এবং শীলে প্রতিষ্টিত হয়ে আর্য অষ্টাঙ্গিক মার্গ ভাবিত ও বহুলীকৃত করে।

৬. ভিক্ষুগণ, কীরূপে ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। ভিক্ষুগণ, এরূপেই ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে।

৭. ভিক্ষুগণ, যেমন, যে-সকল কর্ম শক্তি প্রয়োগের মাধ্যমে সম্পাদন করা হয়, সে-সমস্ত কর্ম পৃথিবীকে আশ্রয় করে এবং পৃথিবীতে প্রতিষ্ঠিত হয়ে সম্পাদন করা হয়; ঠিক তদ্রুপ ভিক্ষুগণ, ভিক্ষুও শীলকে আশ্রয় করে এবং শীলে প্রতিষ্টিত হয়ে আর্য অষ্টাঙ্গিক মার্গ ভাবিত ও বহুলীকৃত করে।

৮. ভিক্ষুগণ, কীরূপে ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত বা অনুশীলন করে। ভিক্ষুগণ, এরূপেই ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে।” প্রথম সূত্র।

২. বীজ সূত্র
১৫০.১. “হে ভিক্ষুগণ, যেমন, যেকোনো প্রকারের বীজ বা যেকোনো উদ্ভিদ অঙ্কুরিত হয়, বেড়ে উঠে এবং পূর্ণ উদ্ভিদরূপে পরিণত হয়, সে-সমস্ত বীজ পৃথিবীকে নিশ্রয় করে এবং পৃথিবীতে প্রতিষ্ঠিত হয়ে অঙ্কুরিত হয়, বেড়ে উঠে এবং পূর্ণ উদ্ভিদরূপে পরিণত হয়; ঠিক তদ্রুপ ভিক্ষুগণ, ভিক্ষুও শীলকে নিশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে ধর্মসমূহে উন্নতি, শ্রীবৃদ্ধি এবং পরিপূর্ণতা লাভ করে।

২. ভিক্ষুগণ, কীরূপে ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে ধর্মসমূহে উন্নতি, শ্রীবৃদ্ধি এবং পরিপূর্ণতা লাভ করে? এক্ষেত্রে ভিক্ষু বিবেক আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু শীলকে আশ্রয় করে এবং শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে ধর্মসমূহে উন্নতি, শ্রীবৃদ্ধি এবং পরিপূর্ণতা লাভ করে।” দ্বিতীয় সূত্র।

৩. নাগ (সর্প) সূত্র
১৫১.১. “হে ভিক্ষুগণ, যেমন পর্বতরাজ হিমালয়কে আশ্রয় করে নাগগণ (সর্প) কায় বৃদ্ধি ও শক্তি সঞ্চয় করে থাকে। তারা তথায় কায় বৃদ্ধি ও শক্তি সঞ্চয় করে ক্ষুদ্র জলাশয় পাড় হয়। ক্ষুদ্র জলাশয় পাড় হয়ে বড় জলাশয় পাড় হয়। বড় জলাশয় পাড় হয়ে ছোট নদী পাড় হয়। ছোট নদী পাড় হয়ে মহানদী পাড় হয়। মহানদী পাড় হয়ে মহাসমুদ্র-সাগর পাড় হয়। তারা তথায় কায়ের বিশালতা ও বৈপুল্যতা লাভ করে। ঠিক এরূপেই ভিক্ষুগণ, ভিক্ষুও শীলকে নিশ্রয় করে, শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে ধর্মসমূহে মহত্ত্ব ও বৈপুল্যতা লাভ করে।

২. ভিক্ষুগণ, কীরূপে ভিক্ষু শীলকে নিশ্রয় করে, শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে ধর্মসমূহে মহত্ত্ব ও বৈপুল্যতা লাভ করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু শীলকে নিশ্রয় করে, শীলে প্রতিষ্ঠিত হয়ে আর্য অষ্টাঙ্গিক মার্গ ভাবিত ও বহুলীকৃত করে ধর্মসমূহে মহত্ত্ব ও বৈপুল্যতা লাভ করে।” তৃতীয় সূত্র।

৪. বৃক্ষ সূত্র
১৫২.১. “হে ভিক্ষুগণ, যেমন পূর্বদিকে নমিত, পূর্বদিকে হেলে পড়া এবং পূর্বদিকে ক্রমোন্নত বৃক্ষ মূলছিন্ন হলে কোন দিকে পতিত হবে?” “ভন্তে, বৃক্ষটি যে দিকে নমিত, যে দিকে হেলে পড়েছে এবং যেদিকে ক্রমোন্নত মূল ছিন্ন হলে সে দিকেই পতিত হবে।” “ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণের দিকে ঝুঁকে পড়ে এবং নির্বাণের দিকেই ক্রমোন্নত হয়।

২. ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণের দিকে ঝুঁকে পড়ে এবং নির্বাণের দিকেই ক্রমোন্নত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে নির্বাণগামী হয়, নির্বাণের দিকে ঝুঁকে পড়ে এবং নির্বাণের দিকেই ক্রমোন্নত হয়।” চতুর্থ সূত্র।

৫. কুম্ভ (কলসি) সূত্র
১৫৩.১. “হে ভিক্ষুগণ, যেমন জলপূর্ণ কলসি উল্টা হলে কলসিস্থিত জল নির্গত হয়, আর পুনরায় সেই জল শোষণ করে না; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে পাপ এবং অকুশলধর্মসমূহ পরিত্যাগ করে, আর তা পুনরায় গ্রহণ করে না।

২. ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে পাপ এবং অকুশলধর্মসমূহ পরিত্যাগ করে, আর তা পুনরায় গ্রহণ করে না? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে পাপ এবং অকুশলধর্মসমূহ পরিত্যাগ করে, আর তা পুনরায় গ্রহণ করে না।” পঞ্চম সূত্র।

৬. শূক সূত্র
১৫৪.১. “হে ভিক্ষুগণ, যেমন : পরিণত শষ্যশূক বা যবশূক যদি হাত অথবা পায়ের দ্বারা দলিত করা হয়, তবে সেই হাত বা পা ক্ষত হবে কিংবা তা হতে রক্ত নিঃসৃত হবে, তা সম্ভব। তার কারণ কী? শষ্যশূকের পরিণত হওয়ার দরুন। ঠিক এরূপেই ভিক্ষুগণ, ভিক্ষুও সম্যক প্রণিহিত দৃষ্টির দ্বারা, সম্যক প্রণিহিত মার্গ ভাবনার দ্বারা অবিদ্যাকে ছেদন করবে, বিদ্যা (জ্ঞান) উৎপন্ন করবে এবং নির্বাণ সাক্ষাৎ করবে, তা সম্ভব। তার কারণ কী? ভিক্ষুগণ, সেই ভিক্ষুর দৃষ্টি সম্যক প্রণিহিত বিধায়।

২. ভিক্ষুগণ, কীরূপে ভিক্ষু সম্যক প্রণিহিত দৃষ্টির দ্বারা, সম্যক প্রণিহিত মার্গ ভাবনার দ্বারা অবিদ্যাকে ছেদন করে, বিদ্যা উৎপন্ন করে এবং নির্বাণ সাক্ষাৎ করে থাকে? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।... (পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু সম্যক প্রণিহিত দৃষ্টির দ্বারা, সম্যক প্রণিহিত মার্গ ভাবনার দ্বারা অবিদ্যাকে ছেদন করে, বিদ্যা উৎপন্ন করে এবং নির্বাণ সাক্ষাৎ করে থাকে।” ষষ্ঠ সূত্র।

৭. আকাশ সূত্র
১৫৫.১. “হে ভিক্ষুগণ, যেমন, আকাশে বহু প্রকারে বাতাস প্রবাহিত হয়; যথা : পূর্ব ও পশ্চিম দিকে বাতাস প্রবাহিত হয়, উত্তর আর দক্ষিণ দিকেও বাতাস প্রবাহিত হয়, ধূলিপূর্ণ ও ধূলিহীন বাতাস প্রবাহিত হয়, শীতল আর উঞ্চ বাতাসও প্রবাহিত হয় এবং অল্প ও প্রচণ্ড বাতাসও প্রবাহিত হয়; ঠিক তদ্রুপ ভিক্ষুগণ, আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর চারি স্মৃতিপ্রস্থান ভাবনা পরিপূর্ণ হয়, চারি সম্যক প্রধান, চারি ঋদ্ধিপাদ, পঞ্চ ইন্দ্রিয়, পঞ্চবল এবং সপ্ত বোজ্ঝাঙ্গ ভাবনাও পরিপূর্ণ হয়।

২. ভিক্ষুগণ, কীরূপে আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর চারি স্মৃতিপ্রস্থান ভাবনা পরিপূর্ণ হয়, চারি সম্যক প্রধান, চারি ঋদ্ধিপাদ, পঞ্চ ইন্দ্রিয়, পঞ্চবল এবং সপ্ত বোজ্ঝাঙ্গ ভাবনাও পরিপূর্ণ হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।... (পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর চারি স্মৃতিপ্রস্থান ভাবনা পরিপূর্ণ হয়, চারি সম্যক প্রধান, চারি ঋদ্ধিপাদ, পঞ্চ ইন্দ্রিয়, পঞ্চবল এবং সপ্ত বোজ্ঝাঙ্গ ভাবনাও পরিপূর্ণ হয়।” সপ্তম সূত্র।

৮. প্রথম মেঘ সূত্র
১৫৬.১. “হে ভিক্ষুগণ, যেমন, গ্রীষ্মের শেষ মাসে উৎপন্ন ধূলি-ময়লারাশি শীঘ্রই অসময়ে উৎপন্ন ঘনমেঘ মূহুর্তে অপসৃত করে এবং পরিষ্কার করে; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে উৎপন্ন-অনুৎপন্ন পাপ ও অকুশলধর্মসমূহ শীঘ্রই অপসৃত এবং মুক্ত করে।

২. ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে উৎপন্ন-অনুৎপন্ন পাপ ও অকুশলধর্মসমূহ শীঘ্রই অপসৃত এবং মুক্ত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে উৎপন্ন-অনুৎপন্ন পাপ ও অকুশলধর্মসমূহ শীঘ্রই অপসৃত এবং মুক্ত করে।” অষ্টম সূত্র।

৯. দ্বিতীয় মেঘ সূত্র
১৫৭.১. “হে ভিক্ষুগণ, যেমন, আকাশে ঘনমেঘ সৃষ্টি হলে অন্তরায় সদৃশ মহাবাতাস এসে তা শীঘ্রই অপসৃত এবং পরিষ্কার করে; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে উৎপন্ন-অনুৎপন্ন পাপ ও অকুশলধর্মসমূহের অন্তরায় সদৃশ হয়ে তা অপসৃত এবং মুক্ত করে।

২. ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে উৎপন্ন-অনুৎপন্ন পাপ ও অকুশলধর্মসমূহের অন্তরায় সদৃশ হয়ে তা অপসৃত এবং মুক্ত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে উৎপন্ন-অনুৎপন্ন পাপ ও অকুশলধর্মসমূহের অন্তরায় সদৃশ হয়ে তা অপসৃত এবং মুক্ত করে।” নবম সূত্র।

১০. নৌকা সূত্র
১৫৮.১. “হে ভিক্ষুগণ, যেমন, সমুদ্রে নৌকার মধ্যে বেত (রশি) দ্বারা বন্ধন কৃত তক্তাসমূহ যদি ছয় মাস পর্যন্ত পানিতে ডুবিয়ে রেখে হেমন্তকালে ভূমিতে টেনে তোলা হয়, তবে বর্ষাকালে বায়ু, তাপ ও বৃষ্টি বর্ষণের দ্বারা সেই বন্ধনসমূহ সহজেই ঢিলে হয় এবং পঁচে যায়। ঠিক তদ্রুপ ভিক্ষুগণ, আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর সংযোজনসমূহ সহজেই নির্মূল হয় এবং পঁচে যায়।

২. ভিক্ষুগণ, কীরূপে আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর সংযোজনসমূহ সহজেই নির্মূল হয় এবং পচেঁ যায়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই আর্য অষ্টাঙ্গিক মার্গ ভাবিত ও বহুলীকৃতকারী ভিক্ষুর সংযোজনসমূহ সহজেই নির্মূল হয় এবং পঁচে যায়।” দশম সূত্র।

১১. আগন্তুক সূত্র
১৫৯.১. “হে ভিক্ষুগণ, যেমন, কোনো এক অতিথিশালায় পূর্বদিক হতে আগন্তুকেরা এসে অবস্থান করে এবং পশ্চিম দিক, উত্তর দিক ও দক্ষিণ দিক হতেও আগন্তুকেরা এসে অবস্থান করে। সেখানে ক্ষত্রিয়, ব্রাহ্মণ, বৈশ্য এবং শুদ্রও এসে অবস্থান করে; ঠিক তদ্রুপ ভিক্ষুগণ, ভিক্ষুও আর্য অষ্টাঙ্গিক মার্গ ভাবিত ও বহুলীকৃত করে যে ধর্মসমূহ অভিজ্ঞার দ্বারা সম্যকরূপে জানা উচিত, সেই ধর্মসমূহ অভিজ্ঞার দ্বারা সম্যকরূপে উপলব্ধি করে। যে ধর্মসমূহ অভিজ্ঞার দ্বারা প্রহান করা উচিত, সেই ধর্মসমূহ পরিত্যাগ করে, যে ধর্মসমূহ অভিজ্ঞার দ্বারা লাভ (উপলব্ধি) করা উচিত, সেই ধর্মসমূহ লাভ (উপলব্ধি) করে। এবং যে ধর্মসমূহ অভিজ্ঞার দ্বারা অনুশীলন করা উচিত, সেই ধর্মসমূহ অনুশীলন করে।

২. ভিক্ষুগণ, কোন ধর্মসমূহ অভিজ্ঞার দ্বারা সম্যকরূপে জানা উচিত? পঞ্চোপাদানস্কন্ধই হচ্ছে তার উত্তর। সেই পঞ্চ কী কী? তা হচ্ছে যথা : রূপ-উপাদানস্কন্ধ, বেদনা-উপাদানস্কন্ধ, সংজ্ঞা-উপাদানস্কন্ধ, সংস্কার-উপাদানস্কন্ধ ও বিজ্ঞান-উপাদানস্কন্ধ। ভিক্ষুগণ, এই ধর্মসমূহ অভিজ্ঞার দ্বারা সম্যকরূপে জানা উচিত।

ভিক্ষুগণ, কোন ধর্মসমূহ অভিজ্ঞার দ্বারা প্রহান করা উচিত? অবিদ্যা এবং ভবতৃষ্ণা, এই ধর্মসমূহ অভিজ্ঞার দ্বারা প্রহান করা উচিত।

ভিক্ষুগণ, কোন ধর্মসমূহ অভিজ্ঞার দ্বারা উপলব্ধি করা উচিত? বিদ্যা এবং বিমুক্তি, এই ধর্মসমূহ অভিজ্ঞার দ্বারা উপলব্ধি করা উচিত?

ভিক্ষুগণ, কোন ধর্মসমূহ অভিজ্ঞার দ্বারা অনুশীলন করা উচিত? শমথ এবং বিদর্শন, এই ধর্মসমূহ অভিজ্ঞার দ্বারা অনুশীলন করা উচিত।

৩. ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে যে ধর্মসমূহ অভিজ্ঞার দ্বারা সম্যকরূপে জানা উচিত, সেই ধর্মসমূহ অভিজ্ঞার দ্বারা সম্যকরূপে উপলব্ধি করে; যে ধর্মসমূহ অভিজ্ঞার দ্বারা প্রহান করা উচিত, সেই ধর্মসমূহ পরিত্যাগ করে; যে ধর্মসমূহ অভিজ্ঞার দ্বারা লাভ (উপলব্ধি) করা উচিত, সেই ধর্মসমূহ লাভ (উপলব্ধি) করে; এবং যে ধর্মসমূহ অভিজ্ঞার দ্বারা অনুশীলন করা উচিত, সেই ধর্মসমূহ অনুশীলন করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে যে ধর্মসমূহ অভিজ্ঞার দ্বারা সম্যকরূপে জানা উচিত, সেই ধর্মসমূহ অভিজ্ঞার দ্বারা সম্যকরূপে উপলব্ধি করে। যে ধর্মসমূহ অভিজ্ঞার দ্বারা প্রহান করা উচিত, সেই ধর্মসমূহ পরিত্যাগ করে, যে ধর্মসমূহ অভিজ্ঞার দ্বারা লাভ (উপলব্ধি) করা উচিত, সেই ধর্মসমূহ লাভ (উপলব্ধি) করে। এবং যে ধর্মসমূহ অভিজ্ঞার দ্বারা অনুশীলন করা উচিত, সেই ধর্মসমূহ অনুশীলন করে।” একাদশ সূত্র।

১২. নদী সূত্র
১৬০.১. “হে ভিক্ষুগণ, যেমন, গঙ্গানদী পূর্বদিকে নিম্নাভিমুখী, পূর্বদিকে প্রবাহিত ও পূর্বদিকেই ক্রমাবনত। অতঃপর বহুসংখ্যক লোক শাবল ও কোদাল নিয়ে এই ভেবে আগমন করতে পারে : ‘আমরা এই গঙ্গানদীকে পশ্চিম দিকে নিম্নাভিমুখী, পশ্চিম দিকে প্রবাহমান ও পশ্চিম দিকে ক্রমাবনত করব।’ ভিক্ষুগণ, তোমরা তা কী মনে কর, সেই বহুসংখ্যক লোক কি গঙ্গানদীকে পশ্চিম দিকে নিম্নাভিমুখী, পশ্চিম দিকে প্রবাহমান ও পশ্চিম দিকে ক্রমাগানত করতে পারবে?” “না ভন্তে,।” “তা কী কারণে?” “ভন্তে, গঙ্গানদী পূর্বদিকে নিম্নাভিমুখী, পূর্বদিকে প্রবাহিত ও পূর্বদিকেই ক্রমাবনত। সেই গঙ্গানদীকে পশ্চিম দিকে নিম্নাভিমুখী, পশ্চিম দিকে প্রবাহমান ও পশ্চিম দিকে ক্রবানত করা সহজতর নয়। শুধুমাত্র সেই বহুসংখ্যক জনতা পরিশ্রান্ত ও কষ্টের ভাগী হবে।”

২. “ভিক্ষুগণ, ঠিক এরূপেই আর্য অষ্টাঙ্গিক মার্গ ভাবিত ও বহুলীকৃত ভিক্ষুকে রাজা, রাজমন্ত্রী, মিত্র, অমাত্য, জ্ঞাতি, সগোত্র ও ভোগসম্পত্তি দ্বারা প্রলোভন দেখিয়ে আহ্বান করতে পারে : ‘ওহে, আসুন, কেন সেই গৌরিক বস্ত্র পরিত্যাগ করছেন না? কেন মুণ্ডিত মস্তকে ভিক্ষাচরণ করছেন? গৃহীজীবনে ফিরে আসুন, ভোগসম্পত্তি ভোগ করে পূণ্যকর্ম সম্পাদন করুন।’

৩. ভিক্ষুগণ, সেই আর্য অষ্টাঙ্গিক মার্গ ভাবিত ও বহুলীকৃত ভিক্ষু শিক্ষা প্রত্যাখান করে গৃহীজীবনে ফিরে যাবে, তা অসম্ভব; তার কারণ কী? কারণ ভিক্ষুগণ, যেই ভিক্ষুর চিত্ত দীর্ঘরাত্রি বিবেকে (নির্জনতায়) নিম্নাভিমুখী, বিবেকে প্রবাহমান ও বিবেকেই ক্রমাবনত, সেই ভিক্ষু গৃহীজীবনে ফিরে যাবে, তা অসম্ভব।

৪. ভিক্ষুগণ, কীরূপে ভিক্ষু আর্য অষ্টাঙ্গিক মার্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে।...(পূর্বের বল সূত্রের ন্যায় বিস্তারিতব্য)...। ভিক্ষুগণ, এরূপেই ভিক্ষু আর্য অষ্টাঙ্গিক মার্গ ভাবিত ও বহুলীকৃত করে।” (বলকরণীয়ের ন্যায় বিস্তারিতব্য)। দ্বাদশ সূত্র।

বলকরণীয় বর্গ সমাপ্ত।

তস্সুদ্দানং/সূত্রসূচি

বল, বীজ, নাগ, বৃক্ষ, কুম্ভ ও শূক সূত্র;

আকাশ, মেঘ দ্বে, নৌকা, আগন্তুকও উক্ত নদী সূত্র॥


 

৭. এষণা (অন্বেষণ) বর্গ
১. এষণা (অন্বেষণ) সূত্র
১৬১.১. শ্রাবস্তী নিদান। “হে ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

২. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত করে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

৩. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

৪. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা অভিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

৫. হে ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

৬. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত করে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

৭. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক ব্যায়াম প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

৮. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিজ্ঞাত হওয়ার জন্য আর্য অষ্টাঙ্গিক মার্গ অনুশীলন করা উচিত।

৯. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত।

১০. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত করে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত।

১১. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত।

১২. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা পরিক্ষয়ের জন্য আর্য অষ্টাঙ্গিক মার্গ অনুশীলন করা উচিত।

১৩. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত।

১৪. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত করে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত।

১৫. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত।

১৬. ভিক্ষুগণ, তিন প্রকার এষণা রয়েছে। সেই তিন প্রকার কী কী? যথা : কাম-এষণা, ভব-এষণা ও ব্রহ্মচর্য-এষণা। ইহাই হচ্ছে ত্রিবিধ এষণা। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে বা অনুশীলন করে। ভিক্ষুগণ, এই ত্রিবিধ এষণা প্রহানের জন্য আর্য অষ্টাঙ্গিক মার্গ অনুশীলন করা উচিত।” প্রথম সূত্র।

২. অহংকার সুত্র
১৬২.১. “হে ভিক্ষুগণ, এই তিন প্রকার অহংকার বিদ্যমান। সেই তিন প্রকার কী কী? যথা : ‘আমি সবার চেয়ে শ্রেষ্ঠ, আমি সবার সমান এবং আমি সবার চেয়ে হীন (বা ছোট)।’ ইহাই হচ্ছে তিন প্রকার অহংকার। ভিক্ষুগণ, এই ত্রিবিধ অহংকার অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ অহংকার অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” দ্বিতীয় সূত্র।

৩. আসব সূত্র
১৬৩.১. “হে ভিক্ষুগণ, এই তিন প্রকার আসব বিদ্যমান। সেই তিন প্রকার কী কী? যথা : কামাসব, ভবাসব ও অবিদ্যাসব। ইহাই হচ্ছে ত্রিবিধ আসব। ভিক্ষুগণ, এই ত্রিবিধ আসব অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ আসব অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” তৃতীয় সূত্র।

৪. ভব সূত্র
১৬৪.১. “হে ভিক্ষুগণ, এই তিন প্রকার ভব বিদ্যমান। সেই তিন প্রকার কী কী? যথা : কামভব রূপভব ও অরূপভব। ইহাই হচ্ছে ত্রিবিধ ভব। ভিক্ষুগণ, এই ত্রিবিধ ভব অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ ভব অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” চতুর্থ সূত্র।

৪. দুঃখতা সূত্র
১৬৫.১. “হে ভিক্ষুগণ, এই তিন প্রকার দুঃখতা রয়েছে। সেই তিন প্রকার কী কী? যথা : দুঃখ-দুঃখতা, সংস্কার-দুঃখতা ও বিপরিণাম-দুঃখতা; ইহাই হচ্ছে ত্রিবিধ দুঃখতা। ভিক্ষুগণ, এই ত্রিবিধ দুঃখতা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ দুঃখতা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” পঞ্চম সূত্র।

৬. খিল বা দৃঢ়তা সূত্র
১৬৬.১. “হে ভিক্ষুগণ, তিন প্রকার খিল (দৃঢ়তা) আছে। সেই তিন প্রকার কী কী? যথা : রাগ খিল (দৃঢ়তা), দ্বেষ খিল ও মোহ খিল। ইহাই হচ্ছে ত্রিবিধ খিল। ভিক্ষুগণ, এই ত্রিবিধ খিল অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ খিল অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” ষষ্ঠ সূত্র।

৭. মল সূত্র
১৬৭.১. “হে ভিক্ষুগণ, এই তিন প্রকার মল বিদ্যমান। সেই তিন প্রকার কী কী? যথা : রাগ মল, দ্বেষ মল ও মোহ মল। ইহাই হচ্ছে ত্রিবিধ মল। ভিক্ষুগণ, এই ত্রিবিধ মল অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ মল অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” সপ্তম সূত্র।

৮. দুঃখ বা যন্ত্রণা সূত্র
১৬৮.১. “হে ভিক্ষুগণ, তিন প্রকার দুঃখ (যন্ত্রণা) রয়েছে। সেই তিন প্রকার কী কী? যথা : রাগ দুঃখ, দ্বেষ দুঃখ ও মোহ দুঃখ। ইহাই হচ্ছে ত্রিবিধ দুঃখ। ভিক্ষুগণ, এই ত্রিবিধ দুঃখ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ দুঃখ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” অষ্টম সূত্র।

৯. বেদনা সূত্র
১৬৯.১. “হে ভিক্ষুগণ, তিন প্রকার বেদনা আছে। সেই তিন প্রকার কী কী? যথা : সুখবেদনা, দুঃখবেদনা ও উপেক্ষা বেদনা। ইহাই হচ্ছে ত্রিবিধ বেদনা। ভিক্ষুগণ, এই ত্রিবিধ বেদনা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ বেদনা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” নবম সূত্র।

১০. তৃঞ্চা সূত্র
১৭০.১. “হে ভিক্ষুগণ, এই তিন প্রকার তৃষ্ণা বিদ্যমান। সেই তিন প্রকার কী কী? যথা : কাম তৃঞ্চা, ভব তৃঞ্চা ও বিভব তৃঞ্চা। ইহাই হচ্ছে ত্রিবিধ তৃষ্ণা। ভিক্ষুগণ, এই ত্রিবিধ তৃষ্ণা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ তৃষ্ণা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” দশম সূত্র।

১১. আকুল প্রার্থনা সূত্র
১৭১.১. “হে ভিক্ষুগণ, তিন প্রকার আকুল প্রার্থনা রয়েছে। সেই তিন প্রকার কী কী? যথা : কাম আকুল প্রার্থনা, ভব আকুল প্রার্থনা ও বিভব আকুল প্রার্থনা। ইহাই হচ্ছে ত্রিবিধ আকুল প্রার্থনা। ভিক্ষুগণ, এই ত্রিবিধ আকুল প্রার্থনা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই ত্রিবিধ আকুল প্রার্থনা অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” একাদশ সূত্র।

এষণা বর্গ সমাপ্ত।

তস্সুদ্দানং/সূত্রসূচি

আকাঙ্ক্ষা, অহংকার, আসব, ভব, দুঃখতা ও খিল উক্ত;

মল, দুঃখ, বেদনা, তৃঞ্চাসহ অকুল প্রার্থনা সূত্র॥


 

৮. ওঘ (স্রোত) বর্গ
১. ওঘ (স্রোত) সূত্র
১৭২.১. শ্রাবস্তী নিদান। “হে ভিক্ষুগণ, এই চারি প্রকার ওঘ (স্রোত) রয়েছে। সেই চারি প্রকার কী কী? যথা : কাম-ওঘ, ভব-ওঘ, দৃষ্টি-ওঘ ও অবিদ্যা-ওঘ। ইহাই হচ্ছে চারিবিধ ওঘ। ভিক্ষুগণ, এই চারিবিধ ওঘ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।... (পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই চারিবিধ ওঘ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” প্রথম সূত্র।

২. যোগ সূত্র
১৭৩.১. “হে ভিক্ষুগণ, এই চারি প্রকার যোগ রয়েছে। সেই চারি প্রকার কী কী? যথা : কাম-যোগ, ভব-যোগ, দৃষ্টি-যোগ ও অবিদ্যা-যোগ। ইহাই হচ্ছে চারিবিধ যোগ। ভিক্ষুগণ, এই চারিবিধ যোগ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই চারিবিধ যোগ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” দ্বিতীয় সূত্র।

৩. উপাদান সূত্র
১৭৪.১. “হে ভিক্ষুগণ, এই চারি প্রকার উপাদান রয়েছে। সেই চারি প্রকার কী কী? যথা : কাম-উপাদান, দৃষ্টি-উপাদান শীলব্রত-উপাদান ও আত্মবাদ-উপাদান। ইহাই হচ্ছে চারিবিধ উপাদান। ভিক্ষুগণ, এই চারিবিধ উপাদান অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই চারিবিধ উপাদান অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” তৃতীয় সূত্র।

৪. গ্রন্থি সূত্র
১৭৫.১. “হে ভিক্ষুগণ, এই চারি প্রকার গ্রন্থি রয়েছে। সেই চারি প্রকার কী কী? যথা : অভিধ্যা (অতিলোভ) কায়গ্রন্থি, ব্যাপাদ কায়গ্রন্থি, শীলব্রতপরামর্শ কায়গ্রন্থি ও সত্যাভিনিবেশ কায়গ্রন্থি। ইহাই হচ্ছে চারিবিধ গ্রন্থি। ভিক্ষুগণ, এই চারিবিধ গ্রন্থি অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই চারিবিধ গ্রন্থি অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” চতুর্থ সূত্র।

৫. অনুশয় সূত্র
১৭৬.১. “হে ভিক্ষুগণ, এই সাত প্রকার অনুশয় রয়েছে। সেই সাত প্রকার কী কী? যথা : কামরাগানুশয়, প্রতিঘানুশয়, দৃষ্টানুশয়, বিচিকিৎসানুশয়, মানানুশয়, ভবরাগানুশয় ও অবিদ্যানুশয়। ইহাই হচ্ছে সপ্তবিধানুশয়। ভিক্ষুগণ, এই সপ্তবিধানুশয় অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই সপ্তবিধানুশয় অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” পঞ্চম সূত্র।

৬. কামগুণ সূত্র
১৭৭.১. “হে ভিক্ষুগণ, এই পাঁচ প্রকার কামগুণ রয়েছে। সেই পাঁচ প্রকার কী কী? যথা : ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী চক্ষুবিজ্ঞেয় রূপ আছে; একইভাবে ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী শ্রোত্রবিজ্ঞেয় শব্দ, ঘ্রাণবিজ্ঞেয় গন্ধ, জিহ্বাবিজ্ঞেয় রস এবং কায়বিজ্ঞেয় স্পর্শ আছে। ইহাই হচ্ছে পঞ্চবিধ কামগুণ। ভিক্ষুগণ, এই পঞ্চবিধ কামগুণ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই পঞ্চবিধ কামগুণ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” ষষ্ঠ সূত্র।

৭. নীবরণ সূত্র
১৭৮.১. “হে ভিক্ষুগণ, এই পঞ্চবিধ নীবরণ রয়েছে। সেই পঞ্চ কী কী? যথা : কামচ্ছন্দ-নীবরণ, ব্যাপাদ-নীবরণ, স্ত্যানমিদ্ধ-নীবরণ, ঔদ্ধত্য-কৌকৃত্য-নীবরণ ও বিচিকিৎসা-নীবরণ। ইহাই হচ্ছে পঞ্চবিধ নীবরণ। ভিক্ষুগণ, এই পঞ্চবিধ নীবরণ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।...(পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই পঞ্চবিধ নীবরণ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” সপ্তম সূত্র।

৮. উপাদানস্কন্ধ সূত্র
১৭৯.১. “হে ভিক্ষুগণ, এই পঞ্চবিধ উপাদানস্কন্ধ রয়েছে। সেই পঞ্চ কী কী? যথা : রূপ-উপাদানস্কন্ধ, বেদনা-উপাদানস্কন্ধ, সংজ্ঞা-উপাদানস্কন্ধ, সংস্কার-উপাদানস্কন্ধ ও বিজ্ঞান-উপাদানস্কন্ধ। ইহাই হচ্ছে পঞ্চবিধ উপাদানস্কন্ধ। ভিক্ষুগণ, এই পঞ্চবিধ উপাদানস্কন্ধ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।... (পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই পঞ্চবিধ উপাদানস্কন্ধ অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” অষ্টম সূত্র।

৯. অধোভাগীয় সূত্র
১৮০.১. “হে ভিক্ষুগণ, এই পাঁচ প্রকার অধোভাগীয় সংযোজন রয়েছে। সেই পাঁচ প্রকার কী কী? যথা : সৎকায়দৃষ্টি, বিচিকিৎসা, শীলব্রতপরামর্শ, কামচ্ছন্দ ও ব্যাপাদ। ইহাই হচ্ছে পঞ্চবিধ অধোভাগীয় সংযোজন। ভিক্ষুগণ, এই পঞ্চবিধ অধোভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে।... (পূর্বের এষণা সূত্রের ন্যায় বিস্তারিতব্য)...। ভিক্ষুগণ, এই পঞ্চবিধ অধোভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” নবম সূত্র।

১০. ঊর্ধ্বভাগীয় সূত্র
১৮১.১. “হে ভিক্ষুগণ, পাঁচ প্রকার ঊর্ধ্বভাগীয় সংযোজন রয়েছে। সেই পাঁচ প্রকার কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক দৃষ্টি ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।

২. ভিক্ষুগণ, এই পঞ্চবিধ ঊর্ধ্বভাগীয় সংযোজন রয়েছে। সেই পঞ্চ কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে সম্যক দৃষ্টি ভাবিত করে। একইভাবে ভিক্ষু রাগবিনয়, দোষবিনয় ও মোহবিনয় পর্যাবসান করে সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।

৩. ভিক্ষুগণ, এই পঞ্চবিধ ঊর্ধ্বভাগীয় সংযোজন রয়েছে। সেই পঞ্চ কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু অমৃতোগধ (অমৃতে বা নির্বাণে নিমজ্জিত), অমৃতপরায়ণ ও অমৃত পর্যাবসানরূপ (অমৃত প্রান্তভাগ বা সীমা) সম্যক দৃষ্টি ভাবিত করে। একইভাবে ভিক্ষু অমৃতোগধ, অমৃতপরায়ণ ও অমৃত পর্যাবসানরূপ সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।

৪. ভিক্ষুগণ, এই পঞ্চবিধ ঊর্ধ্বভাগীয় সংযোজন রয়েছে। সেই পঞ্চ কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পঞ্চবিধ ঊর্ধ্বভাগীয় সংযোজন। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত। সেই আর্য অষ্টাঙ্গিক মার্গ কী কী? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক দৃষ্টি ভাবিত করে। একইভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি ও সম্যক সমাধি ভাবিত করে। ভিক্ষুগণ, এই পঞ্চবিধ ঊর্ধ্বভাগীয় সংযোজন অভিজ্ঞাত ও পরিজ্ঞাত হওয়ার জন্য এবং পরিক্ষয় ও প্রহানের জন্য আর্য অষ্টাঙ্গিক মার্গ অনুশীলন করা উচিত।” দশম সূত্র।

ওঘ বর্গ সমাপ্ত।

তস্সুদ্দানং/সূত্রসূচি

ওঘ সূত্র, যোগ, উপাদান, গ্রন্থি আর অনুশয় সূত্র;

কামগুণ, নীবরণ, স্কন্ধ ও অধো-ঊর্ধ্বভাগীয় সূত্রে বর্গ উক্ত॥

বর্গের সূচি :

প্রথম হলো অবিদ্যাবর্গ, দ্বিতীয় বর্গের নাম বিহার;

মিথ্যা হলো তৃতীয় বর্গ, চতুর্থ বর্গ প্রতিপত্তি; আর॥

তীর্থিয় পঞ্চম বর্গ ও ষষ্ঠে উক্ত সূর্য বর্গ;

বহুকৃত সপ্তম বর্গ, অষ্টম উৎপাদ বর্গ॥

দিবস বর্গ নবম, অপ্রমাদ বর্গ দশমে,

একাদশ বল বর্গ, আকাঙ্ক্ষা বর্গ দ্বাদশে;

তেরতম বর্গ উক্ত হয় ওঘ নামে॥

মার্গ সংযুক্ত সমাপ্ত।


 

২. বোজ্ঝাঙ্গ-সংযুক্ত[23]
১. পর্বত বর্গ
১. হিমালয় সূত্র
১৮২.১. শ্রাবস্তী নিদান। “হে ভিক্ষুগণ, যেমন পর্বতরাজ হিমালয়কে আশ্রয় করে নাগগণ[24] (সর্প) কায় বৃদ্ধি ও শক্তি সঞ্চয় করে থাকে। তারা তথায় কায় বৃদ্ধি ও শক্তি সঞ্চয় করে ক্ষুদ্র জলাশয় পাড় হয়। ক্ষুদ্র জলাশয় পাড় হয়ে বড় জলাশয় পাড় হয়। বড় জলাশয় পাড় হয়ে ছোট নদী পাড় হয়। ছোট নদী পাড় হয়ে মহানদী পাড় হয়। মহানদী পাড় হয়ে মহাসমুদ্র-সাগর পাড় হয়। তারা তথায় কায়ের বিশালতা ও বৈপুল্যতা লাভ করে। ঠিক এরূপেই ভিক্ষুগণ, ভিক্ষু শীলকে নিশ্রয় করে, শীলে প্রতিষ্ঠিত হয়ে সপ্ত বোজ্ঝাঙ্গ ভাবিত ও বহুলীকৃত করে ধর্মসমূহে মহত্ত্ব ও বৈপুল্যতা লাভ করে। কীরূপে ভিক্ষু শীলকে নিশ্রয় করে, শীলে প্রতিষ্ঠিত হয়ে সপ্ত বোজ্ঝাঙ্গ ভাবিত ও বহুলীকৃত করে ধর্মসমূহে মহত্ত্ব ও বৈপুল্যতা লাভ করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ[25] ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই ভিক্ষু শীলকে নিশ্রয় করে, শীলে প্রতিষ্ঠিত হয়ে সপ্ত বোজ্ঝাঙ্গ ভাবিত ও বহুলীকৃত করে ধর্মসমূহে মহত্ত্ব ও বৈপুল্যতা লাভ করে।” প্রথম সূত্র।

২. কায় সূত্র
১৮৩.১. শ্রাবস্তী নিদান। “হে ভিক্ষুগণ, যেমন, এই দেহ আহারে স্থিত, আহারকে ভিত্তি করে স্থিত হয়, অনাহারে স্থিত হয় না; ঠিক এরূপেই ভিক্ষুগণ, পঞ্চ নীবরণও আহারে স্থিত, আহারকে ভিত্তি করে স্থিত হয়, অনাহারে স্থিত হয় না।

২. ভিক্ষুগণ, কোন আহার অনুৎপন্ন কামচ্ছন্দের উৎপন্ন করায় ও উৎপন্ন কামচ্ছন্দের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, শুভ নিমিত্ত বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন কামচ্ছন্দ উৎপন্ন করায় ও উৎপন্ন কামচ্ছন্দের অধিক মাত্রায় বৃদ্ধি ও বৈপুল্যতা ঘটায়।

৩. ভিক্ষুগণ, কোন আহার অনুৎপন্ন ব্যাপাদের উৎপন্ন করায় ও উৎপন্ন ব্যাপাদের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, প্রতিঘ (প্রতিবন্ধক)-নিমিত্ত বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন ব্যাপাদ উৎপন্ন করায় ও উৎপন্ন ব্যাপাদের অধিক মাত্রায় বৃদ্ধি ও বৈপুল্যতা ঘটায়।

৪. ভিক্ষুগণ, কোন আহার অনুৎপন্ন স্ত্যানমিদ্ধের (আলস্য-তন্দ্রা) উৎপন্ন করায় ও উৎপন্ন স্ত্যানমিদ্ধের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, অরতি, তন্দ্রা, বিজৃম্ভণতা, ভোজনজনিত অলসতা এবং চিত্তের লীনত্বভার বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন স্ত্যানমিদ্ধ উৎপন্ন করায় ও উৎপন্ন স্ত্যানমিদ্ধের অধিক মাত্রায় বৃদ্ধি ও বৈপুল্যতা ঘটায়।

৫. ভিক্ষুগণ, কোন আহার অনুৎপন্ন ঔদ্ধত্য-কৌকৃত্যের (অনুশোচনা) উৎপন্ন করায় ও উৎপন্ন ঔদ্ধত্য-কৌকৃত্যের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, চিত্তের অনুপশম বিদ্যমান আছে। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন ঔদ্ধত্য-কৌকৃত্য উৎপন্ন করায় ও উৎপন্ন ঔদ্ধত্য-কৌকৃত্যের অধিক মাত্রায় বৃদ্ধি ও বৈপুল্যতা ঘটায়।

৬. ভিক্ষুগণ, কোন আহার অনুৎপন্ন বিচিকিৎসার (সন্দেহ) উৎপন্ন করায় ও উৎপন্ন বিচিকিৎসার অধিক মাত্রায় বৃদ্ধি ও বৈপুল্য ঘটায়? ভিক্ষুগণ, বিচিকিৎসাস্থানীয়বিষয়ক ধর্ম বিদ্যমান আছে। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন বিচিকিৎসা উৎপন্ন করায় ও উৎপন্ন বিচিকিৎসার অধিক মাত্রায় বৃদ্ধি ও বৈপুল্যতা ঘটায়।

৭. ভিক্ষুগণ, যেমন, এই দেহ আহারে স্থিত, আহারকে ভিত্তি করে স্থিত হয়, অনাহারে স্থিত হয় না; ঠিক এরূপেই ভিক্ষুগণ, এই পঞ্চ নীবরণও আহারে স্থিত, আহারকে ভিত্তি করে স্থিত হয়, অনাহারে স্থিত হয় না।”

৮. “হে ভিক্ষুগণ, যেমন, এই দেহ আহারে স্থিত, আহারকে ভিত্তি করে স্থিত হয়, অনাহারে স্থিত হয় না; ঠিক এরূপেই ভিক্ষুগণ, সপ্ত বোজ্ঝাঙ্গও আহারে স্থিত, আহারকে ভিত্তি করে স্থিত হয়, অনাহারে স্থিত হয় না।

৯. ভিক্ষুগণ, কোন আহার অনুৎপন্ন স্মৃতি-সম্বোজ্ঝাঙ্গ উৎপন্ন করায় ও উৎপন্ন স্মৃতি-সম্বোধ্যঙ্গের ভাবনা পরিপূর্ণ করায়? ভিক্ষুগণ, স্মৃতি-সম্বোজ্ঝাঙ্গ স্থানীয় ধর্মসমূহ বিদ্যমান[26]। তথায় জ্ঞানপূর্বক মনোযোগ ও পুনঃপুন মনোযোগরূপ আহার অনুৎপন্ন স্মৃতি-সম্বোজ্ঝাঙ্গ উৎপন্ন করায় ও উৎপন্ন স্মৃতি-সম্বোধ্যঙ্গের ভাবনা পরিপূর্ণ করায়।

১০. ভিক্ষুগণ, কোন আহার অনুৎপন্ন ধর্মবিচয়-সম্বোজ্ঝাঙ্গ উৎপন্ন করায় ও উৎপন্ন ধর্মবিচয়-সম্বোধ্যঙ্গের ভাবনা পরিপূর্ণ করায়? ভিক্ষুগণ, কুশলাকুশল, বর্জনীয়-অবর্জনীয়, হীন-প্রণীত ও পাপ-পুণ্য সদৃশ ধর্ম বিদ্যমান আছে। তথায় জ্ঞানপূর্বক মনোযোগ ও পুনঃপুন মনোযোগরূপ আহার অনুৎপন্ন ধর্মবিচয়-সম্বোজ্ঝাঙ্গ উৎপন্ন করায় ও উৎপন্ন ধর্মবিচয়-সম্বোধ্যঙ্গের ভাবনা পরিপূর্ণ করায়।

১১. ভিক্ষুগণ, কোন আহার অনুৎপন্ন বীর্য-সম্বোজ্ঝাঙ্গ উৎপন্ন করায় ও উৎপন্ন বীর্য-সম্বোধ্যঙ্গের ভাবনা পরিপূর্ণ করায়? ভিক্ষুগণ, আরম্ভ ধাতু[27], প্রচেষ্টা ধাতু ও পরাক্রম ধাতু বিদ্যমান আছে। তথায় জ্ঞানপূর্বক মনোযোগ ও পুনঃপুন মনোযোগরূপ আহার অনুৎপন্ন বীর্য-সম্বোজ্ঝাঙ্গ উৎপন্ন করায় ও উৎপন্ন বীর্য-সম্বোধ্যঙ্গের ভাবনা পরিপূর্ণ করায়।

১২. ভিক্ষুগণ, কোন আহার অনুৎপন্ন প্রীতি-সম্বোজ্ঝাঙ্গ উৎপন্ন করায় ও উৎপন্ন প্রীতি-সম্বোধ্যঙ্গের ভাবনা পরিপূর্ণ করায়? ভিক্ষুগণ, প্রীতি-সম্বোজ্ঝাঙ্গ স্থানীয় ধর্মসমূহ[28] বিদ্যমান আছে। তথায় জ্ঞানপূর্বক মনোযোগ ও পুনঃপুন মনোযোগরূপ আহার অনুৎপন্ন প্রীতি-সম্বোজ্ঝাঙ্গ উৎপন্ন করায় ও উৎপন্ন প্রীতি-সম্বোধ্যঙ্গের ভাবনা পরিপূর্ণ করায়।

১৩. ভিক্ষুগণ, কোন আহার অনুৎপন্ন প্রশ্রদ্ধি (প্রশান্তি)-সম্বোজ্ঝাঙ্গ উৎপন্ন করায় ও উৎপন্ন প্রশ্রদ্ধি সম্বোধ্যঙ্গের ভাবনা পরিপূর্ণ করায়? ভিক্ষুগণ, কায় প্রশ্রদ্ধি ও চিত্ত প্রশ্রদ্ধি বিদ্যমান আছে। তথায় জ্ঞানপূর্বক মনোযোগ ও পুনঃপুন মনোযোগরূপ আহার অনুৎপন্ন প্রশ্রদ্ধি সম্বোজ্ঝাঙ্গ উৎপন্ন করায় ও উৎপন্ন প্রশ্রদ্ধি সম্বোধ্যঙ্গের ভাবনা পরিপূর্ণ করায়।

১৪. ভিক্ষুগণ, কোন আহার অনুৎপন্ন সমাধি-সম্বোজ্ঝাঙ্গ উৎপন্ন করায় ও উৎপন্ন সমাধি-সম্বোধ্যঙ্গের ভাবনা পরিপূর্ণ করায়? ভিক্ষুগণ, শমথ নিমিত্ত[29] ও অব্যগ্র (বা ধীর) নিমিত্ত[30] বিদ্যমান আছে। তথায় জ্ঞানপূর্বক মনোযোগ ও পুনঃপুন মনোযোগরূপ আহার অনুৎপন্ন সমাধি-সম্বোজ্ঝাঙ্গ উৎপন্ন করায় ও উৎপন্ন সমাধি-সম্বোধ্যঙ্গের ভাবনা পরিপূর্ণ করায়।

১৫. ভিক্ষুগণ, কোন আহার অনুৎপন্ন উপেক্ষা-সম্বোজ্ঝাঙ্গ উৎপন্ন করায় ও উৎপন্ন উপেক্ষা-সম্বোধ্যঙ্গের ভাবনা পরিপূর্ণ করায়? ভিক্ষুগণ, উপেক্ষা-সম্বোজ্ঝাঙ্গ স্থানীয় ধর্মসমূহ[31] বিদ্যমান আছে। তথায় জ্ঞানপূর্বক মনোযোগ ও পুনঃপুন মনোযোগরূপ আহার অনুৎপন্ন উপেক্ষা-সম্বোজ্ঝাঙ্গ উৎপন্ন করায় ও উৎপন্ন উপেক্ষা-সম্বোধ্যঙ্গের ভাবনা পরিপূর্ণ করায়।

১৬. ভিক্ষুগণ, যেমন, এই দেহ আহারে স্থিত, আহারকে ভিত্তি করে স্থিত হয়, অনাহারে স্থিত হয় না; ঠিক এরূপেই ভিক্ষুগণ, এই সপ্ত বোজ্ঝাঙ্গও আহারে স্থিত, আহারকে ভিত্তি করে স্থিত হয়, অনাহারে স্থিত হয় না।” দ্বিতীয় সূত্র।

৩. শীল সূত্র
১৮৪.১. “হে ভিক্ষুগণ, যে ভিক্ষুরা শীলসম্পন্ন, সমাধিসম্পন্ন, জ্ঞানসম্পন্ন, বিমুক্তিসম্পন্ন ও বিমুক্তিজ্ঞানসম্পন্ন; আমি বলি, সেইসব ভিক্ষুগণের দর্শনেও খুব উপকার হয়। সেইসব ভিক্ষুগণের দেশনা শ্রবণ করলে, সমীপে আগমন করলে, অনুস্মরণ করলে ও তাঁদের নিকট প্রব্রজিত হলে মহা-উপকার হয়। তার কারণ কী? ভিক্ষুগণ, সেরূপ ভিক্ষুগণের ধর্মশ্রবণ করে নিভৃত ও নির্জনে দ্বিবিধ প্রকারে অবস্থান করা যায়। যথা : কায় নির্জনতা ও চিত্তের নির্জনতা। সে সেরূপে নির্জনে অবস্থানকালে সেই ধর্ম অনুস্মরণ ও চিন্তা করে থাকে।

২. ভিক্ষুগণ, যেই সময়ে ভিক্ষু সেরূপে নির্জনে অবস্থানকালে সেই ধর্ম অনুস্মরণ ও চিন্তা করে, সেই সময়ে তার স্মৃতি-সম্বোজ্ঝাঙ্গ আরব্ধ (গৃহীত) হয়; সেই সময়ে সে স্মৃতি-সম্বোজ্ঝাঙ্গ ভাবিত করে (ভাবে) এবং সেই সময়ে তার স্মৃতি-সম্বোজ্ঝাঙ্গ ভাবনা (অনুশীলন) পরিপূর্ণ হয়। সে সেরূপে স্মৃতিমান হয়ে অবস্থানকালে সেই ধর্ম প্রজ্ঞা দ্বারা গবেষণা করে, পুঙ্খানুপুঙ্খরূপে অনুসন্ধান করে, বিচার ও পরীক্ষা করে।

৩. ভিক্ষুগণ, যেই সময়ে ভিক্ষু সেইরূপে স্মৃতিমান হয়ে অবস্থানকালে সেই ধর্ম প্রজ্ঞা দ্বারা গবেষণা, পুঙ্খানুপুঙ্খরূপে অনুসন্ধান, বিচার ও পরীক্ষা করে, সেই সময়ে তার ধর্মবিচয়-সম্বোজ্ঝাঙ্গ আরব্ধ[32] (গৃহীত) হয়; সেই সময়ে সে ধর্মবিচয়-সম্বোজ্ঝাঙ্গ ভাবিত করে এবং সেই সময়ে তার ধর্মবিচয়-সম্বোজ্ঝাঙ্গ ভাবনা (অনুশীলন) পরিপূর্ণ হয়। সেই ধর্ম তার প্রজ্ঞা দ্বারা গবেষিত, পুঙ্খানুপুঙ্খরূপে অনুসন্ধানকৃত, বিচারিত ও পরীক্ষিত হওয়ার দরুন তার বীর্য সক্রিয় ও আরব্ধ হয়।

৪. ভিক্ষুগণ, যেই সময়ে ভিক্ষুর সেই ধর্ম তার প্রজ্ঞা দ্বারা গবেষিত, পুঙ্খানুপুঙ্খরূপে অনুসন্ধানকৃত, বিচারিত ও পরীক্ষিত হওয়ার দরুন তার বীর্য সক্রিয় ও আরব্ধ হয়, সেই সময়ে তার বীর্য-সম্বোজ্ঝাঙ্গ আরব্ধ (গৃহীত) হয়; সেই সময়ে সে বীর্য-সম্বোজ্ঝাঙ্গ ভাবিত করে এবং সেই সময়ে তার বীর্য-সম্বোজ্ঝাঙ্গ ভাবনা (অনুশীলন) পরিপূর্ণ হয়। আরব্ধবীর্যের নিরামিষ (কামনা-বাসনারহিত)-প্রীতি উৎপন্ন হয়।

৫. ভিক্ষুগণ, যেই সময়ে আরব্ধবীর্য ভিক্ষুর নিরামিষ-প্রীতি উৎপন্ন হয়, সেই সময়ে তার প্রীতি-সম্বোজ্ঝাঙ্গ আরব্ধ (গৃহীত) হয়; সেই সময়ে সে প্রীতি-সম্বোজ্ঝাঙ্গ ভাবিত করে এবং সেই সময়ে তার প্রীতি-সম্বোজ্ঝাঙ্গ ভাবনা (অনুশীলন) পরিপূর্ণ হয়। প্রীতিমনার কায় ও চিত্ত শান্ত হয়।

৬. ভিক্ষুগণ, যেই সময়ে প্রীতিমনা ভিক্ষুর কায় ও চিত্ত শান্ত হয়, সেই সময়ে তার প্রশ্রদ্ধি (প্রশান্তি)-সম্বোজ্ঝাঙ্গ আরব্ধ (গৃহীত) হয়; সেই সময়ে সে প্রশ্রদ্ধি সম্বোজ্ঝাঙ্গ ভাবিত করে এবং সেই সময়ে তার প্রশ্রদ্ধি সম্বোজ্ঝাঙ্গ ভাবনা (অনুশীলন) পরিপূর্ণ হয়। প্রশ্রদ্ধিকায়া সুখী ভিক্ষুর চিত্ত সমাধিস্থহয়।

৭. ভিক্ষুগণ, যেই সময়ে প্রশ্রদ্ধিকায়া সুখী ভিক্ষুর চিত্ত সমাধিস্থ হয়, সেই সময়ে তার সমাধি-সম্বোজ্ঝাঙ্গ আরব্ধ (গৃহীত) হয়; সেই সময়ে সে সমাধি-সম্বোজ্ঝাঙ্গ[33] ভাবিত করে এবং সেই সময়ে তার সমাধি-সম্বোজ্ঝাঙ্গ ভাবনা (অনুশীলন) পরিপূর্ণ হয়। সে সেই সমাহিত-চিত্তকে উত্তমরূপে ও মনোযোগের সাথে দর্শন করে।

৮. ভিক্ষুগণ, যেই সময়ে ভিক্ষু সেই সমাহিত-চিত্তকে উত্তমরূপে ও মনোযোগের সাথে দর্শন করে, সেই সময়ে তার উপেক্ষা-সম্বোজ্ঝাঙ্গ আরব্ধ (গৃহীত) হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে তার উপেক্ষা-সম্বোজ্ঝাঙ্গ ভাবনা (অনুশীলন) পরিপূর্ণ হয়।”

৯. “ভিক্ষুগণ, এরূপে সপ্ত বোজ্ঝাঙ্গে ভাবিত ও বহুলীকৃত হলে সপ্ত ফল ও সপ্ত আনিশংস (সুফল) প্রত্যাশিত হয়। সেই সপ্তফল ও সপ্ত আনিশংস কী কী? ইহজীবনেই কেউ কেউ অর্হত্ত্বফল লাভ করে। আর কেউ কেউ অর্হত্ত্বফল লাভ করতে না পারলে মৃত্যুকালে হলেও অর্হত্ত্বফল লাভ করে। যদি ইহজীবনে এবং মৃত্যুকালেও অর্হত্ত্বফল লাভ করতে না পারে তবে পঞ্চ অধোভাগীয় সংযোজন পরিক্ষয় করে অন্তরা-পরিনির্বাণলাভী হয়। আর যদি ইহজীবনে এবং মৃত্যুকালে অর্হত্ত্বফল লাভ না করে এবং পঞ্চ অধোভাগীয় সংযোজন[34] পরিক্ষয় করে অন্তরাপরিনির্বাণ লাভ না করে তবে উপহচ্চ-পরিনির্বাণলাভী হয়। যদিও ইহজীবনে ও মৃত্যুকালে অর্হত্ত্বফল লাভ না করে এবং পঞ্চ অধোভাগীয় সংযোজন পরিক্ষয় করে অন্তরাপরিনির্বাণ ও উপহচ্চপরিনির্বাণ[35] লাভ না করে তাহলে অসংস্কার-পরিনির্বাণলাভী হয়। আর যদিও ইহজীবনে ও মৃত্যুকালে অর্হত্ত্বফল লাভ না করে এবং পঞ্চ অধোভাগীয় সংযোজন পরিক্ষয় করে অন্তরাপরিনির্বাণ, উপহচ্চপরিনির্বাণ ও অসংস্কারপরিনির্বাণ লাভ না করে তবে সসংস্কারলাভী হয়। এবং যদি ইহজীবনে ও মৃত্যুকালে অর্হত্ত্বফল লাভ না করে এবং পঞ্চ অধোভাগীয় সংযোজন পরিক্ষয় করে অন্তরাপরিনির্বাণ, উপহচ্চপরিনির্বাণ, অসংস্কারপরিনির্বাণ ও সসংস্কার পরিনির্বাণ লাভ না করে তাহলে অবশ্যই ঊর্ধ্বস্রোতা-অকনিষ্ঠগামী হয়। ভিক্ষুগণ, এরূপেই সপ্ত বোজ্ঝাঙ্গে ভাবিত ও বহুলীকৃত হলে এই সপ্ত ফল ও সপ্ত আনিশংস প্রত্যাশিত হয়।” তৃতীয় সূত্র।

৪. বস্ত্র সূত্র
১৮৫.১. একসময় আয়ুষ্মান সারিপুত্র শ্রাবস্তীতে অনাথপিণ্ডিকের জেতবনারামে অবস্থান করছিলেন। তখন আয়ুষ্মান সারিপুত্র ভিক্ষুগণকে “হে আবুসো ভিক্ষুগণ,” বলে আহ্বান করলেন। সেই ভিক্ষুগণ “হ্যাঁ আবুসো,” বলে আয়ুষ্মান সারিপুত্রকে প্রত্যুত্তর প্রদান করলেন। তখন আয়ুষ্মান সারিপুত্র এরূপ বললেন :

২. “হে আবুসোগণ, সপ্ত বোজ্ঝাঙ্গ বিদ্যমান আছে। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ[36], প্রীতি-সম্বোজ্ঝাঙ্গ[37], প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। এগুলোই হচ্ছে সপ্ত বোজ্ঝাঙ্গ। আবুসোগণ, এই সপ্ত বোধ্যঙ্গের মধ্যে যেই যেই বোজ্ঝাঙ্গ দ্বারা আমি পূর্বাহ্ণ সময়ে অবস্থান করার জন্য আকাঙ্ক্ষা করি, সেই সেই বোজ্ঝাঙ্গ দ্বারা আমি পূর্বাহ্ণ সময়ে অবস্থান করি। যেই যেই বোজ্ঝাঙ্গ দ্বারা আমি মধ্যাহ্ন সময়ে অবস্থানের জন্য আকাঙ্ক্ষা করি, সেই সেই বোজ্ঝাঙ্গ দ্বারা আমি মধ্যাহ্ন সময়ে অবস্থান করি। আর যেই যেই বোজ্ঝাঙ্গ দ্বারা আমি সায়াহ্ন সময়ে অবস্থান করার জন্য আকাঙ্ক্ষা করি, সেই সেই বোজ্ঝাঙ্গ দ্বারা আমি সায়াহ্ন সময়ে অবস্থান করি। এরূপে আমার স্মৃতি-সম্বোজ্ঝাঙ্গ অপ্রমাণ ও সুআরব্ধ (সুন্দররূপে গৃহীত) হয় এবং স্থিত হলে ‘স্থিত আছে’ বলে আমি সম্যকরূপে জানি। আর যদি তা চ্যুত হয় ‘এই কারণে চ্যুত হয়েছে’ বলে সম্যকরূপে জানি। অনুরূপভাবে আমার ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ অপ্রমাণ ও সুআরব্ধ হয় এবং স্থিত হলে ‘স্থিত আছে’ বলে আমি সম্যকরূপে জানি। আর যদি তা চ্যুত হয় ‘এই কারণে চ্যুত হয়েছে’ বলে সম্যকরূপে জানি।

৩. “আবুসোগণ, যেমন রাজা বা রাজা-মহামাত্যের নানা বর্ণের বস্ত্রের সিন্দুক (বস্ত্রাদি রাখার পেটরা) পরিপূর্ণ থাকে। তিনি পূর্বাহ্ণ সময়ে যেরূপ বা যেই বস্ত্রযুগল পরিধান করতে ইচ্ছা করেন, সেরূপ বস্ত্রযুগল পূর্বাহ্ণ সময়ে পরিধান করেন। মধ্যাহ্ন সময়ে যেরূপ বা যেই বস্ত্রযুগল পরিধান করতে ইচ্ছা করেন, সেরূপ বস্ত্রযুগল মধ্যাহ্নসময়ে পরিধান করেন। আর সায়াহ্ন সময়ে যেরূপ বা যেই বস্ত্রযুগল পরিধান করতে ইচ্ছা করেন, সে সেরূপ বস্ত্রযুগল সায়াহ্ন সময়ে পরিধান করেন। ঠিক এরূপেই আবুসোগণ, সপ্ত বোধ্যঙ্গের মধ্যে যেই যেই বোজ্ঝাঙ্গ দ্বারা আমি পূর্বাহ্ণ সময়ে অবস্থান করার জন্য আকাঙ্ক্ষা করি, সেই সেই বোজ্ঝাঙ্গ দ্বারা আমি পূর্বাহ্ণ সময়ে অবস্থান করি। যেই যেই বোজ্ঝাঙ্গ দ্বারা আমি মধ্যাহ্নসময়ে অবস্থানের জন্য আকাঙ্ক্ষা করি, সেই সেই বোজ্ঝাঙ্গ দ্বারা আমি মধ্যাহ্ন সময়ে অবস্থান করি। আর যেই যেই বোজ্ঝাঙ্গ দ্বারা আমি সায়াহ্ন সময়ে অবস্থান করার জন্য আকাঙ্ক্ষা করি, সেই সেই বোজ্ঝাঙ্গ দ্বারা আমি সায়াহ্ন সময়ে অবস্থান করি। এরূপে আমার স্মৃতি-সম্বোজ্ঝাঙ্গ অপ্রমাণ ও সুআরব্ধ (সুন্দররূপে গৃহীত) হয় এবং স্থিত হলে ‘স্থিত আছে’ বলে আমি সম্যকরূপে জানি। আর যদি তা চ্যুত হয় ‘এই কারণে চ্যুত হয়েছে’ বলে সম্যকরূপে জানি। অনুরূপভাবে আমার ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ অপ্রমাণ ও সুআরব্ধ হয় এবং স্থিত হলে ‘স্থিত আছে’ বলে আমি সম্যকরূপে জানি। আর যদি তা চ্যুত হয় ‘এই কারণে চ্যুত হয়েছে’ বলে সম্যকরূপে জানি।” চতুর্থ সূত্র।

৫. ভিক্ষু সূত্র
১৮৬.১. শ্রাবস্তী নিদান। অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট সেই ভিক্ষু ভগবানকে এরূপ বললেন, “ভন্তে, এই যে, ‘বোজ্ঝাঙ্গ, বোজ্ঝাঙ্গ’ বলা হয়। কী কারণে ‘বোজ্ঝাঙ্গ’ বলা হয়?”

২. “হে ভিক্ষু, জ্ঞান লাভে সংবর্তিত হয় বিধায় ‘বোজ্ঝাঙ্গ’ বলা হয়। এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ[38], সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ[39] ভাবিত করে। এই সপ্ত বোজ্ঝাঙ্গ ভাবিত হয়ে তার চিত্ত কামাসব, ভবাসব ও অবিদ্যাসব হতে বিমুক্ত হয়। তার এরূপ জ্ঞান উৎপন্ন হয় যে, ‘আমি বিমুক্তির দ্বারা বিমুক্ত’। ‘জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং ইহজীবনে দুঃখমুক্তির জন্য আর অন্য কোনো কর্তব্য নেই’ তা সম্যকরূপে জ্ঞাত হয়। ভিক্ষু, জ্ঞান লাভে সংবর্তিত হয় বিধায়ই ‘বোজ্ঝাঙ্গ’ বলা হয়।” পঞ্চম সূত্র।

৬. কুণ্ডলীয় সূত্র
১৮৭.১. একসময় ভগবান সাকেতের অঞ্জনবনের মৃগদায়ে অবস্থান করছিলেন। অতঃপর কুণ্ডলীয় পরিব্রাজক ভগবানের নিকট উপস্থিত হয়ে ভগবানের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট কুণ্ডলীয় পরিব্রাজক ভগবানকে এরূপ বললেন :

২. “মাননীয় গৌতম, আমি আরাম (বাগান) আশ্রয়ী ও পরিষদসহ বিচরণকারী। মধ্যাহ্ন ভোজন ও প্রাতরাশের পর আমার এরূপ অভ্যাস আছে যে, আমি আরাম থেকে আরামে এবং উদ্যান থেকে উদ্যানে অনুচঙ্ক্রমণ ও বিচরণ করি। (সেরূপে বিচরণকালে) তথায় আমি দেখতে পাই শ্রমণ-ব্রাহ্মণগণ একে অপরে মিথ্যাগল্পরূপ আনিশংস (সুফল) ও পরনিন্দারূপ আনিশংসবিষয়ক বাক্যালাপে রত আছেন। ‘প্রভু গৌতম, আপনি কোন আনিশংসে বা সুফল প্রাপ্ত হয়ে অবস্থান করেন?’ “হে কুণ্ডলীয়, তথাগত বিদ্যা-বিমুক্তিফলরূপ আনিশংস প্রাপ্ত হয়ে অবস্থান করেন।”

৩. “মাননীয় গৌতম, কয়টি ধর্ম ভাবিত ও বহুলীকৃত হলে বিদ্যা-বিমুক্তিফল পরিপূর্ণ হয়?” “কুণ্ডলীয়, সপ্ত বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল পরিপূর্ণ হয়।” “কয়টি ধর্ম ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়?” “চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়।” “মাননীয় গৌতম, কয়টি ধর্ম ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়?” “কুণ্ডলীয়, ত্রিবিধ সুচরিত ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়।” “কয়টি ধর্ম ভাবিত ও বহুলীকৃত হলে ত্রিবিধ সুচরিত পরিপূর্ণ হয়?” “ইন্দ্রিয়-সংবরণ[40] (ইন্দ্রিয় দমন) ভাবিত ও বহুলীকৃত হলে ত্রিবিধ সুচরিত পরিপূর্ণ হয়।”

৪. “হে কুণ্ডলীয়, ইন্দ্রিয়-সংবরণ ভাবিত ও বহুলীকৃত হলে কীরূপে ত্রিবিধ সুচরিত পরিপূর্ণ হয়? এক্ষেত্রে ভিক্ষু চক্ষু দ্বারা মনোজ্ঞ রূপ দর্শন করে আনন্দানুভব করে না, তাতে হৃষ্ট হয় না ও অনুরাগ (আসক্তি) উৎপন্ন করে না। তার কায় স্থিত হয়, চিত্ত স্থিত হয় এবং আধ্যাত্মিকভাবে সুপ্রতিষ্ঠিত ও সুবিমুক্ত হয়। চক্ষু দ্বারা অমনোজ্ঞ রূপ দর্শন করেও বিরক্তি অনুভব করে না, তাতে চিত্ত অপ্রতিষ্ঠিত হয়, বিষণ্নমনা হয় না ও ব্যাপাদ উৎপন্ন করে না। তার কায় স্থিত হয়, চিত্ত স্থিত হয় এবং আধ্যাত্মিকভাবে সুপ্রতিষ্ঠিত ও সুবিমুক্ত হয়।

৫. পুনশ্চ, কুণ্ডলীয়, ভিক্ষু শ্রোত্র দ্বারা শব্দ শ্রবণ করে, ঘ্রাণ দ্বারা গন্ধ গ্রহণ করে, জিহ্বা দ্বারা রসাস্বাদন করে, কায় দ্বারা স্পর্শযোগ্য বস্তু বা বিষয় স্পর্শ করে এবং মন দ্বারা ধর্মানুভূত (বিষয়ানুভূত) করে আনন্দানুভব করে না, তাতে হৃষ্ট হয় না ও অনুরাগ (আসক্তি) উৎপন্ন করে না। তার কায় স্থিত হয়, চিত্ত স্থিত হয় এবং আধ্যাত্মিকভাবে সুপ্রতিষ্ঠিত ও সুবিমুক্ত হয়। মন দ্বারা ধর্মানুভব করেও বিরক্তি অনুভব করে না, তাতে চিত্ত অপ্রতিষ্ঠিত হয়, বিষণ্নমনা হয় না ও ব্যাপাদ উৎপন্ন করে না। তার কায় স্থিত হয়, চিত্ত স্থিত হয় এবং আধ্যাত্মিকভাবে সুপ্রতিষ্ঠিত ও সুবিমুক্ত হয়।

৬. কুণ্ডলীয়, যেহেতু ভিক্ষুর চক্ষু দ্বারা রূপ দর্শন করে মনোজ্ঞ ও অমনোজ্ঞ রূপের মধ্যে কায় স্থিত হয়, চিত্ত স্থিত হয় এবং আধ্যাত্মিকভাবে সুপ্রতিষ্ঠিত ও সুবিমুক্ত হয়। অনুরূপভাবে শ্রোত্র দ্বারা শব্দ শ্রবণ করে, ঘ্রাণ দ্বারা গন্ধ গ্রহণ করে, জিহ্বা দ্বারা রসাস্বাদন করে, কায় দ্বারা স্পর্শযোগ্য বস্তু বা বিষয় স্পর্শ করে এবং মন দ্বারা ধর্মানুভূত (বিষয়ানুভূত) করে মনোজ্ঞ ও অমনোজ্ঞ ধর্মের (বিষয়ের) মধ্যে কায় স্থিত হয়, চিত্ত স্থিত হয় এবং আধ্যাত্মিকভাবে সুপ্রতিষ্ঠিত ও সুবিমুক্ত হয়। এরূপেই ইন্দ্রিয়-সংবরণ ভাবিত ও বহুলীকৃত হলে কীরূপে ত্রিবিধ সুচরিত পরিপূর্ণ হয়।

৭. কুণ্ডলীয়, কীরূপে ত্রিবিধ সুচরিত ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়? এক্ষেত্রে ভিক্ষু কায়-দুশ্চরিত ত্যাগ করে কায়-সুচরিত ভাবিত করে, বাচনিক-দুশ্চরিত ত্যাগ করে বাচনিক-সুচরিত ভাবিত করে এবং মানসিক-দুশ্চরিত ত্যাগ করে মানসিক-সুচরিত ভাবিত করে। এরূপেই ত্রিবিধ সুচরিত ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়।

৮. কুণ্ডলীয়, কীরূপে চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়।

৯. কুণ্ডলীয়, কীরূপে সপ্ত বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তি পরিপূর্ণ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। এরূপেই সপ্ত বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তি পরিপূর্ণ হয়।”

১০. এরূপ উক্ত হলে কুণ্ডলীয় পরিব্রাজক ভগবানকে এরূপ বললেন, “মাননীয় গৌতম, অতি সুন্দর! অতি মনোরম!! মাননীয় গৌতম, যেমন, কেউ অধোমুখী পাত্রকে ঊর্ধ্বমুখী করে, আবৃতকে অনাবৃত করে, পথভ্রষ্টকে পথ বলে দেয় এবং অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপাদি দেখতে পায়; ঠিক সেরূপেই মাননীয় গৌতমের দ্বারা অনেক পর্যায়ে ধর্ম প্রকাশিত হলো। এখন হতে আমি মাননীয় গৌতমের শরণ গ্রহণ করছি, ধর্ম এবং ভিক্ষুসংঘের শরণও গ্রহণ করছি। হে প্রভু গৌতম, আজ হতে আমাকে আপনাদের আমরণ শরণাগত উপাসকরূপে ধারণ করুন।” ষষ্ঠ সূত্র।

৭. কূটাগার সূত্র
১৮৮.১. “হে ভিক্ষুগণ, যেমন, কূটাগারের যে-সকল বিম বা বড়গা রয়েছে, সে-সকল বিম কূটগামী, কূট হতে নিম্নাভিমুখী এবং কূট বা বড়গাতেই মিলিত। ঠিক এরূপেই ভিক্ষুগণ, সপ্ত বোজ্ঝাঙ্গ ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।

২. ভিক্ষুগণ, কীরূপে সপ্ত বোজ্ঝাঙ্গ ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। এরূপেই সপ্ত বোজ্ঝাঙ্গ ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।” সপ্তম সূত্র।

৮. উপবান সূত্র
১৮৯.১. একসময় আয়ুষ্মান উপবান ও আয়ুষ্মান সারিপুত্র কৌশাম্বীর ঘোষিতারামে অবস্থান করছিলেন। অতঃপর আয়ুষ্মান সারিপুত্র সায়াহ্ন সময়ে ধ্যানরূপ নির্জনতা হতে উঠে আয়ুষ্মান উপবানের নিকট উপস্থিত হয়ে তাঁর সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট আয়ুষ্মান সারিপুত্র আয়ুষ্মান উপবানকে এরূপ বললেন :

২. “হে আবুসো, উপবান, একজন ভিক্ষু নিজে নিজে কি এরূপ জানে যে, আমার দ্বারা মননকৃত ও সুসমারব্ধ সপ্ত বোজ্ঝাঙ্গ সুখে অবস্থানের জন্য সংবর্তিত হয়?”

৩. “হ্যাঁ, আবুসো, সারিপুত্র, একজন ভিক্ষু নিজে নিজে এরূপ জানে যে, আমার দ্বারা মননকৃত ও সুসমারব্ধ সপ্ত বোজ্ঝাঙ্গ সুখে অবস্থানের জন্য সংবর্তিত হয়।”

৪. “আবুসো, ভিক্ষু স্মৃতি-সম্বোজ্ঝাঙ্গ অনুশীলনের প্রাক্কালে এরূপ জানে যে, ‘আমার চিত্ত সুবিমুক্ত, স্ত্যানমিদ্ধ সুন্দররূপে অপসারিত, ঔদ্ধত্য-কৌকৃত্য (অনুশোচনা) দমিত, বীর্যারব্ধ, আমি তার স্বভাব জ্ঞাত হয়ে মনোনিবেশ করছি এবং কখনো তা লীন নয়। অনুরূপভাবে ভিক্ষু ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ অনুশীলনের প্রাক্কালে এরূপ জানে যে, ‘আমার চিত্ত সুবিমুক্ত, স্ত্যানমিদ্ধ সুন্দররূপে অপসারিত, ঔদ্ধত্য-কৌকৃত্য (অনুশোচনা) দমিত, বীর্যারব্ধ, আমি তার স্বভাব জ্ঞাত হয়ে মনোনিবেশ করছি এবং কখনো তা লীন নয়। আবুসো, সারিপুত্র, এরূপেই একজন ভিক্ষু নিজে নিজে এরূপ জানে যে, আমার দ্বারা মননকৃত ও সুসমারব্ধ সপ্ত বোজ্ঝাঙ্গ সুখে অবস্থানের জন্য সংবর্তিত হয়।” অষ্টম সূত্র।

৯. প্রথম উৎপন্ন সূত্র
১৯০.১. “হে ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে অনুৎপন্ন বিষয় উৎপন্ন হয়, যা তথাগত অর্হৎ সম্যকসম্বুদ্ধের প্রাদুর্ভাব ব্যতীত অন্যত্র উৎপন্ন হয় না। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে অনুৎপন্ন বিষয় উৎপন্ন হয়, যা তথাগত অর্হৎ সম্যকসম্বুদ্ধের প্রাদুর্ভাব ব্যতীত অন্যত্র উৎপন্ন হয় না।” নবম সূত্র।

১০. দ্বিতীয় উৎপন্ন সূত্র
১৯১.১. “হে ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে অনুৎপন্ন বিষয় উৎপন্ন হয়, যা সুগতবিনয় ব্যতীত অন্যত্র উৎপন্ন হয় না। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে অনুৎপন্ন বিষয় উৎপন্ন হয়, যা সুগতবিনয় ব্যতীত অন্যত্র উৎপন্ন হয় না।” দশম সূত্র।

পর্বত বর্গ সমাপ্ত।

তস্সুদ্দানং/সূত্রসূচি

হিমালয়, কায়, শীল, বস্ত্র, ভিক্ষু ও কুণ্ডলীয়;

কূট আর উপবান, অপর উৎপন্ন সূত্রদ্বয়॥


 

২. গ্লান বর্গ
১. প্রাণী সূত্র
১৯২.১. “হে ভিক্ষুগণ, যে-সকল প্রাণী চারি ইর্যাপথে পরিচালিত হয় বা চারি ইর্যাপথ গ্রহণ করে, যেমন কালে (উপযুক্ত সময়ে) গমন করে, কালে দাঁড়ায়, কালে উপবেশন করে এবং কালে শয়ন করে, তারা সকলে পৃথিবীকে আশ্রয় করে ও পৃথিবীতে প্রতিষ্ঠিত হয়ে এরূপ চারি ইর্যাপথ গ্রহণ করে। ঠিক এরূপেই ভিক্ষুগণ,ভিক্ষু শীলকে নিশ্রয় (আশ্রয়) করে ও শীলে প্রতিষ্ঠিত হয়ে সপ্ত বোজ্ঝাঙ্গ ভাবিত ও বহুলীকৃত করে।

২. ভিক্ষুগণ, কীরূপে ভিক্ষু শীলকে নিশ্রয় করে আর শীলে প্রতিষ্ঠিত হয়ে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক আশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই ভিক্ষু শীলকে নিশ্রয় করে আর শীলে প্রতিষ্ঠিত হয়ে সপ্ত বোজ্ঝাঙ্গ ভাবিত ও বহুলীকৃত করে।” প্রথম সূত্র।

২. প্রথম সূর্যোপম সূত্র
১৯৩.১. “হে ভিক্ষুগণ,অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। ঠিক এরূপেই ভিক্ষুর সপ্ত বোজ্ঝাঙ্গ উৎপাদনের পূর্বাভাস ও পূর্বনিমিত্ত হচ্ছে, ‘কল্যাণমিত্রতা’। কল্যাণমিত্র ভিক্ষুর নিকট এরূপ প্রত্যাশিত; যথা : ‘সে সপ্ত বোজ্ঝাঙ্গ ভাবিত ও বহুলীকৃত করবে’।

২. ভিক্ষুগণ, কল্যাণমিত্র ভিক্ষু কীরূপে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই কল্যাণমিত্র ভিক্ষু সপ্ত বোজ্ঝাঙ্গ ভাবিত ও বহুলীকৃত করে।” দ্বিতীয় সূত্র।

৩. দ্বিতীয় সূর্যোপম সূত্র
১৯৪.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। ঠিক এরূপেই ভিক্ষুর সপ্ত বোজ্ঝাঙ্গ উৎপাদনের পূর্বাভাস ও পূর্বনিমিত্ত হচ্ছে, ‘জ্ঞানযুক্ত মনোযোগ’। জ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত; যথা : ‘সে সপ্ত বোজ্ঝাঙ্গ ভাবিত ও বহুলীকৃত করবে’।

২. ভিক্ষুগণ, জ্ঞানযুক্ত মনোযোগসম্পন্ন ভিক্ষু কীরূপে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই জ্ঞানযুক্ত মনোযোগসম্পন্ন ভিক্ষু সপ্ত বোজ্ঝাঙ্গ ভাবিত ও বহুলীকৃত করে।” তৃতীয় সূত্র।

৪. প্রথম গ্লান সূত্র
১৯৫.১. একসময় ভগবান রাজগৃহের বেলুবনে কলন্দক-নিবাপে[41] অবস্থান করছিলেন। সে-সময় আয়ুষ্মান মহাকাশ্যপ পীড়িত, দুঃখিত ও অত্যধিক রোগাক্রান্ত হয়ে পিপ্‌ফলি গুহায় অবস্থান করছিলেন। অতঃপর ভগবান সায়াহ্ন সময়ে ধ্যানরূপ নির্জনতা হতে উঠে এসে আয়ুষ্মান মহাকাশ্যপের নিকট উপস্থিত হয়ে প্রজ্ঞাপ্ত আসনে উপবেশন করলেন। উপবিষ্ট ভগবান আয়ুষ্মান মহাকাশ্যপকে এরূপ বললেন :

২. “হে কাশ্যপ, তুমি রোগের যন্ত্রণা সহ্য করতে সক্ষম হচ্ছ কী? তোমার দুঃখ-বেদনা পরিক্ষীণ হচ্ছে নাকি বৃদ্ধি পাচ্ছে? রোগ বৃদ্ধির লক্ষণ দেখা যাচ্ছে নাকি অবসানের লক্ষণ দেখা যাচ্ছে?” (তখন মহাকাশ্যপ বললেন, ) “ভন্তে, আমার রোগের যন্ত্রণা সহ্য হচ্ছে না। আমার দুঃখ-বেদনা বৃদ্ধি পাচ্ছে, পরিক্ষীণ হচ্ছে না। রোগ বৃদ্ধির লক্ষণ দেখা যাচ্ছে, অবসানের কোনো লক্ষণই দেখা যাচ্ছে না।”

৩. “হে কাশ্যপ, মৎকর্তৃক সম্যকরূপে ব্যাখ্যাত, ভাবিত ও বহুলীকৃত সপ্ত বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। সেই সপ্ত কী কী? মৎকর্তৃক সম্যকরূপে ব্যাখ্যাত, ভাবিত ও বহুলীকৃত স্মৃতি-সম্বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। অনুরূপভাবে মৎকর্তৃক সম্যকরূপে ব্যাখ্যাত, ভাবিত ও বহুলীকৃত ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। মৎকর্তৃক সম্যকরূপে ব্যাখ্যাত, ভাবিত ও বহুলীকৃত এই সপ্ত বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়।” “ভগবান, বোজ্ঝাঙ্গ তদ্রুপ, সুগত, বোজ্ঝাঙ্গ তদ্রুপই।”

৪. ভগবান এরূপ বললেন। আয়ুষ্মান মহাকাশ্যপ আনন্দিত হয়ে ভগবানের ভাষণ অনুমোদন করলেন। অতঃপর আয়ুষ্মান মহাকাশ্যপ সেই রোগ হতে উত্থিত হলেন। সেইরূপে আয়ুষ্মান মহাকাশ্যপের রোগ প্রহীন হয়েছিল।” চতুর্থ সূত্র।

৫. দ্বিতীয় গ্লান সূত্র
১৯৬.১. একসময় ভগবান রাজগৃহের বেলুবনে কলন্দক-নিবাপে অবস্থান করছিলেন। সে-সময় আয়ুষ্মান মহামৌদগল্লায়ন পীড়িত, দুঃখিত ও অত্যধিক রোগাক্রান্ত হয়ে গৃধ্রকূট পর্বতে[42] অবস্থান করছিলেন। অতঃপর ভগবান সায়াহ্ন সময়ে ধ্যানরূপ নির্জনতা হতে উঠে এসে আয়ুষ্মান মহামৌদগল্লায়নের নিকট উপস্থিত হয়ে প্রজ্ঞাপ্ত আসনে উপবেশন করলেন। উপবিষ্ট ভগবান আয়ুষ্মান মহামৌদগল্লায়নকে এরূপ বললেন :

২. “হে মৌদগল্লায়ন, তুমি রোগের যন্ত্রণা সহ্য করতে সক্ষম হচ্ছ কি? তোমার দুঃখ-বেদনা পরিক্ষীণ হচ্ছে নাকি বৃদ্ধি পাচ্ছে? রোগ বৃদ্ধির লক্ষণ দেখা যাচ্ছে নাকি অবসানের লক্ষণ দেখা যাচ্ছে?” (তখন মহামৌদগল্লায়ন বললেন) “ভন্তে, আমার রোগের যন্ত্রণা সহ্য হচ্ছে না। আমার দুঃখ-বেদনা বৃদ্ধি পাচ্ছে, পরিক্ষীণ হচ্ছে না। রোগ বৃদ্ধির লক্ষণ দেখা যাচ্ছে, অবসানের কোনো লক্ষণই দেখা যাচ্ছে না।”

৩. “হে মৌদগল্লায়ন, মৎকর্তৃক সম্যকরূপে ব্যাখ্যাত, ভাবিত ও বহুলীকৃত সপ্ত বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। সেই সপ্ত কী কী? মৎকর্তৃক সম্যকরূপে ব্যাখ্যাত, ভাবিত ও বহুলীকৃত স্মৃতি-সম্বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। অনুরূপভাবে মৎকর্তৃক সম্যকরূপে ব্যাখ্যাত, ভাবিত ও বহুলীকৃত ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। মৎকর্তৃক সম্যকরূপে ব্যাখ্যাত, ভাবিত ও বহুলীকৃত এই সপ্ত বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়।” “ভগবান, বোজ্ঝাঙ্গ তদ্রুপ, সুগত, বোজ্ঝাঙ্গ তদ্রুপই।”

৪. ভগবান এরূপ বললেন। আয়ুষ্মান মহামৌদগল্লায়ন আনন্দিত হয়ে ভগবানের ভাষণ অনুমোদন করলেন। অতঃপর আয়ুষ্মান মহামৌদগল্লায়ন সেই রোগ হতে উত্থিত হলেন। সেইরূপে আয়ুষ্মান মহামৌদগল্লায়নের রোগ প্রহীন হয়েছিল।” পঞ্চম সূত্র।

৬. তৃতীয় গ্লান সূত্র
১৯৭.১. একসময় ভগবান রাজগৃহের বেলুবনে কলন্দক-নিবাপে অবস্থান করছিলেন। সে-সময় ভগবান পীড়িত, দুঃখিত ও অত্যধিক রোগাক্রান্ত হন। অতঃপর আয়ুষ্মান মহাচুন্দ ভগবানের নিকট উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট আয়ুষ্মান মহাচুন্দকে ভগবান এরূপ বললেন, “হে চুন্দ, সেই বোজ্ঝাঙ্গ প্রতিভাত (আবৃত্তি) কর।”

২. “ভন্তে, ভগবান কর্তৃক সম্যকরূপে ব্যাখ্যাত, ভাবিত ও বহুলীকৃত সপ্ত বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। সেই সপ্ত কী কী? ভগবান কর্তৃক সম্যকরূপে ব্যাখ্যাত, ভাবিত ও বহুলীকৃত স্মৃতি-সম্বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। অনুরূপভাবে ভগবান কর্তৃক সম্যকরূপে ব্যাখ্যাত, ভাবিত ও বহুলীকৃত ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়। ভগবান কর্তৃক সম্যকরূপে ব্যাখ্যাত, ভাবিত ও বহুলীকৃত এই সপ্ত বোজ্ঝাঙ্গ অভিজ্ঞা, পরিজ্ঞান ও নির্বাণ লাভের জন্য সংবর্তিত হয়।” “চুন্দ, বোজ্ঝাঙ্গ তদ্রুপ, চুন্দ, বোজ্ঝাঙ্গ তদ্রুপই।”

৩. আয়ুষ্মান চুন্দ এরূপ বললে শাস্তা তা অনুমোদন করলেন। অতঃপর ভগবান সেই রোগ হতে উত্থিত হলেন। সেইরূপে ভগবানের রোগ প্রহীন হয়েছিল।” ষষ্ঠ সূত্র।

৭. পারঙ্গম সূত্র
১৯৮.১. “হে ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে অপর পাড়ে (নির্বাণ পাড়ে) গমনের জন্য সংবর্তিত হয়। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। এই সপ্ত বোজ্ঝাঙ্গ ভাবিত ও বহুলীকৃত হলে অপর পাড়ে (নির্বাণ পাড়ে) গমনের জন্য সংবর্তিত হয়।”

“অল্পমাত্র মানবগণ হয়েছে পারগত,

অন্যসবে এই তীরেতে শুধুই হচ্ছে ধাবিত;

ধর্মাচারী, ধর্মাস্মরী যারা এই জগতে অপার,

তারাই হবে পার মৃত্যুধীন দুস্তর পারাপার।

পাপ ত্যাগে পুণ্য কর হে পণ্ডিত অনুক্ষণ,

বিবেকশূন্য গৃহ ত্যাজ হয়ে প্রাণপণ;

কাম-বাসনা পরিত্যাগে হয়ে অকিঞ্চন,

ইচ্ছুক হয় তথায় সে হতে অভিরমন।

চিত্ত মাঝে যতবিধ ক্লেশমল বিরাজিত,

নিজেকে বিশুদ্ধ করে তা হতে পণ্ডিত সতত।

সম্বোধি অঙ্গে যাদের চিত্ত সুভাবিত,

আসক্তি ত্যাগে অনাসক্তিতে যারা সদা রত;

সেরূপ ক্ষীণাসব আর জ্যোতিষ্মানগণ,

ইহ জগৎ হতে পরিনিবৃত হন।” সপ্তম সূত্র।

৮. বিরুদ্ধ সূত্র
১৯৯.১. “হে ভিক্ষুগণ, যাদের পক্ষে সপ্ত বোজ্ঝাঙ্গ বিরুদ্ধ (উপেক্ষিত), তাদের পক্ষে সম্যক দুঃখক্ষয়কর আর্যমার্গ লাভও বিরুদ্ধ হয়। আর যাদের পক্ষে সপ্ত বোজ্ঝাঙ্গ আরব্ধ (গৃহীত), তাদের পক্ষে সম্যক দুঃখক্ষয়কর আর্যমার্গ লাভও আরব্ধ হয়। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, যাদের পক্ষে এই সপ্ত বোজ্ঝাঙ্গ বিরুদ্ধ (উপেক্ষিত), তাদের পক্ষে সম্যক দুঃখক্ষয়কর আর্যমার্গ লাভও বিরুদ্ধ হয়। আর যাদের পক্ষে এই সপ্ত বোজ্ঝাঙ্গ আরব্ধ (গৃহীত), তাদের পক্ষে সম্যক দুঃখক্ষয়কর আর্যমার্গ লাভও আরব্ধ হয়।” অষ্টম সূত্র।

৯. আর্য সূত্র
২০০.১. “হে ভিক্ষুগণ, আর্য-মুক্তিদাতা এই সপ্ত বোজ্ঝাঙ্গ ভাবিত ও বহুলীকৃত হলে তা তত্রস্থ ব্যক্তির সম্যকরূপে দুঃখ ক্ষয়ের জন্য সংবর্তিত হয়। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, আর্য-মুক্তিদাতা এই সপ্ত বোজ্ঝাঙ্গ ভাবিত ও বহুলীকৃত হলে তা তত্রস্থ ব্যক্তির সম্যকরূপে দুঃখ ক্ষয়ের জন্য সংবর্তিত হয়।” নবম সূত্র।

১০. নির্বেদ সূত্র
২০১.১. “হে ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে একান্ত নির্বেদ, বিরাগ, নিরোধ, উপশম, অভিজ্ঞা[43], সম্বোধি ও নির্বাণ লাভের জন্য সংবর্তিত হয়। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে একান্ত নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য সংবর্তিত হয়।” দশম সূত্র।

গ্লান বর্গ সমাপ্ত।

তস্সুদ্দানং/সূত্রসূচি

প্রাণী, সূর্যোপমদ্বয়, আর গ্লান সূত্র ত্রয়;

পারঙ্গমী, বিরুদ্ধ, আর্য ও নির্বেদ সূত্র হয়॥


 

৩. উদায়ী বর্গ
১. জ্ঞান লাভার্থে সূত্র
২০২.১. অতঃপর জনৈক ভিক্ষু ভগবানের নিকট উপস্থিত হয়ে ভগবানকে আভিবাদন করে একান্তে উপবেশন করলেন। একান্তে উপবিষ্ট সেই ভিক্ষু ভগবানকে এরূপ বললেন :

২. “ভন্তে, এই যে, ‘বোজ্ঝাঙ্গ, বোজ্ঝাঙ্গ’ বলা হয় কী কারণে ‘বোজ্ঝাঙ্গ’ বলা হয়?” “হে ভিক্ষু, ‘জ্ঞান লাভার্থে সংবর্তিত হয়’ বিধায় বোজ্ঝাঙ্গ বলা হয়। এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষু, ‘জ্ঞান লাভার্থে সংবর্তিত হয়’ বিধায় বোজ্ঝাঙ্গ বলা হয়।” প্রথম সূত্র।

২. বোজ্ঝাঙ্গ দেশনা সূত্র
২০৩. “হে ভিক্ষুগণ, আমি তোমাদের সপ্ত বোজ্ঝাঙ্গ দেশনা করব, তা তোমরা শ্রবণ কর। সেই সপ্ত কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, এগুলোই হচ্ছে সপ্ত বোজ্ঝাঙ্গ।” দ্বিতীয় সূত্র।

৩. স্থানীয় সূত্র
২০৪.১. “হে ভিক্ষুগণ, কামরাগস্থানীয় (কামাসক্তি-বিষয়ক) ধর্মসমূহের প্রতি মনোযোগ বৃদ্ধি হলে অনুৎপন্ন কামচ্ছন্দ[44] উৎপন্ন হয় এবং উৎপন্ন কামচ্ছন্দ অধিক মাত্রায় বৃদ্ধি ও বৈপুল্যের জন্য সংবর্তিত হয়। ব্যাপাদস্থানীয়[45] ধর্মসমূহের প্রতি মনোযোগ বৃদ্ধি হলে অনুৎপন্ন ব্যাপাদ উৎপন্ন হয় এবং উৎপন্ন ব্যাপাদ অধিক মাত্রায় বৃদ্ধি ও বৈপুল্যের জন্য সংবর্তিত হয়। স্ত্যানমিদ্ধ (আলস্য-তন্দ্রা)-স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন স্ত্যানমিদ্ধ উৎপন্ন হয় এবং উৎপন্ন স্ত্যানমিদ্ধ অধিক মাত্রায় বৃদ্ধি ও বৈপুল্যের জন্য সংবর্তিত হয়। ঔদ্ধত্য-কৌকৃত্য (অনুশোচনা)-স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন ঔদ্ধত্য-কৌকৃত্য উৎপন্ন হয় এবং উৎপন্ন ঔদ্ধত্য-কৌকৃত্য অধিক মাত্রায় বৃদ্ধি ও বৈপুল্যের জন্য সংবর্তিত হয়। বিচিকিৎসাস্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন বিচিকিৎসা[46] উৎপন্ন হয় এবং উৎপন্ন বিচিকিৎসা অধিক মাত্রায় বৃদ্ধি ও বৈপুল্যের জন্য সংবর্তিত হয়।

২. ভিক্ষুগণ, স্মৃতি-সম্বোজ্ঝাঙ্গ স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন স্মৃতি-সম্বোজ্ঝাঙ্গ উৎপন্ন হয় এবং উৎপন্ন স্মৃতি-সম্বোজ্ঝাঙ্গ ভাবনা পরিপূর্ণ হয়। ধর্মবিচয়-সম্বোজ্ঝাঙ্গ স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন ধর্মবিচয়-সম্বোজ্ঝাঙ্গ উৎপন্ন হয় এবং উৎপন্ন ধর্মবিচয়-সম্বোজ্ঝাঙ্গ ভাবনা পরিপূর্ণ হয়। বীর্য-সম্বোজ্ঝাঙ্গ স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন বীর্য-সম্বোজ্ঝাঙ্গ উৎপন্ন হয় এবং উৎপন্ন বীর্য-সম্বোজ্ঝাঙ্গ ভাবনা পরিপূর্ণ হয়। প্রীতি-সম্বোজ্ঝাঙ্গ স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন প্রীতি-সম্বোজ্ঝাঙ্গ উৎপন্ন হয় এবং উৎপন্ন প্রীতি-সম্বোজ্ঝাঙ্গ ভাবনা পরিপূর্ণ হয়। প্রশ্রদ্ধি (প্রশান্তি)-সম্বোজ্ঝাঙ্গ স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন প্রশ্রদ্ধি-সম্বোজ্ঝাঙ্গ উৎপন্ন হয় এবং উৎপন্ন প্রশ্রদ্ধি-সম্বোজ্ঝাঙ্গ ভাবনা পরিপূর্ণ হয়। সমাধি-সম্বোজ্ঝাঙ্গ স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন সমাধি-সম্বোজ্ঝাঙ্গ উৎপন্ন হয় এবং উৎপন্ন সমাধি-সম্বোজ্ঝাঙ্গ ভাবনা পরিপূর্ণ হয়। উপেক্ষা-সম্বোজ্ঝাঙ্গ স্থানীয় ধর্মসমূহের প্রতি মনোযোগ বৃদ্ধি হলে অনুৎপন্ন উপেক্ষা-সম্বোজ্ঝাঙ্গ উৎপন্ন হয় এবং উৎপন্ন উপেক্ষা-সম্বোজ্ঝাঙ্গ ভাবনা পরিপূর্ণ হয়।” তৃতীয় সূত্র।

৪. ভ্রান্ত-মনোযোগ সূত্র
২০৫.১. “হে ভিক্ষুগণ, ভ্রান্ত-মনোযোগ হতে অনুৎপন্ন কামচ্ছন্দ উৎপন্ন হয় এবং উৎপন্ন কামচ্ছন্দ অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন ব্যাপাদ উৎপন্ন হয় এবং উৎপন্ন ব্যাপাদ অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন স্ত্যানমিদ্ধ (আলস্য-তন্দ্রা) উৎপন্ন হয় এবং উৎপন্ন স্ত্যানমিদ্ধ অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন ঔদ্ধত্য-কৌকৃত্য (অনুশোচনা) উৎপন্ন হয় এবং উৎপন্ন ঔদ্ধত্য-কৌকৃত্য অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন বিচিকিৎসা উৎপন্ন হয় এবং উৎপন্ন বিচিকিৎসা অধিক মাত্রায় বৃদ্ধি ও বৈপুল্যতায় সংবর্তিত হয়।

২. ভিক্ষুগণ, ভ্রান্ত-মনোযোগ হতে অনুৎপন্ন স্মৃতি-সম্বোজ্ঝাঙ্গ উৎপন্ন হয় না ও উৎপন্ন স্মৃতি-সম্বোজ্ঝাঙ্গ নিরুদ্ধ হয়; অনুৎপন্ন ধর্মবিচয়-সম্বোজ্ঝাঙ্গ উৎপন্ন হয় না ও উৎপন্ন ধর্মবিচয়-সম্বোজ্ঝাঙ্গ নিরুদ্ধ হয়; অনুৎপন্ন বীর্য-সম্বোজ্ঝাঙ্গ উৎপন্ন হয় না ও উৎপন্ন বীর্য-সম্বোজ্ঝাঙ্গ নিরুদ্ধ হয়; অনুৎপন্ন প্রীতি-সম্বোজ্ঝাঙ্গ উৎপন্ন হয় না ও উৎপন্ন প্রীতি-সম্বোজ্ঝাঙ্গ নিরুদ্ধ হয়; অনুৎপন্ন প্রশ্রদ্ধি (প্রশান্তি)-সম্বোজ্ঝাঙ্গ উৎপন্ন হয় না ও উৎপন্ন প্রশ্রদ্ধি-সম্বোজ্ঝাঙ্গ নিরুদ্ধ হয়; অনুৎপন্ন সমাধি-সম্বোজ্ঝাঙ্গ উৎপন্ন হয় না ও উৎপন্ন সমাধি-সম্বোজ্ঝাঙ্গ নিরুদ্ধ হয়; অনুৎপন্ন উপেক্ষা-সম্বোজ্ঝাঙ্গ উৎপন্ন হয় না ও উৎপন্ন উপেক্ষা-সম্বোজ্ঝাঙ্গ নিরুদ্ধ হয়।”

৩. “হে ভিক্ষুগণ, জ্ঞানযুক্ত মনোযোগ হতে অনুৎপন্ন কামচ্ছন্দ উৎপন্ন হয় না ও উৎপন্ন কামচ্ছন্দ প্রহীন হয়; অনুৎপন্ন ব্যাপাদ উৎপন্ন হয় না ও উৎপন্ন ব্যাপাদ প্রহীন হয়; অনুৎপন্ন স্ত্যানমিদ্ধ (আলস্য-তন্দ্রা) উৎপন্ন হয় না ও উৎপন্ন স্ত্যানমিদ্ধ প্রহীন হয়; অনুৎপন্ন ঔদ্ধত্য-কৌকৃত্য (অনুশোচনা) উৎপন্ন হয় না ও উৎপন্ন ঔদ্ধত্য-কৌকৃত্য প্রহীন হয়; অনুৎপন্ন বিচিকিৎসা উৎপন্ন হয় না ও উৎপন্ন বিচিকিৎসা প্রহীন হয়।

৪. ভিক্ষুগণ, জ্ঞানযুক্ত মনোযোগ হতে অনুৎপন্ন স্মৃতি-সম্বোজ্ঝাঙ্গ উৎপন্ন হয় ও উৎপন্ন স্মৃতি-সম্বোজ্ঝাঙ্গ ভাবনা পরিপূর্ণ হয়; অনুৎপন্ন ধর্মবিচয়-সম্বোজ্ঝাঙ্গ উৎপন্ন হয় ও উৎপন্ন ধর্মবিচয়-সম্বোজ্ঝাঙ্গ ভাবনা পরিপূর্ণ হয়; অনুৎপন্ন বীর্য-সম্বোজ্ঝাঙ্গ উৎপন্ন হয় ও উৎপন্ন বীর্য-সম্বোজ্ঝাঙ্গ ভাবনা পরিপূর্ণ হয়; অনুৎপন্ন প্রীতি-সম্বোজ্ঝাঙ্গ উৎপন্ন হয় ও উৎপন্ন প্রীতি-সম্বোজ্ঝাঙ্গ ভাবনা পরিপূর্ণ হয়; অনুৎপন্ন প্রশ্রদ্ধি (প্রশান্তি)-সম্বোজ্ঝাঙ্গ উৎপন্ন হয় ও উৎপন্ন প্রশ্রদ্ধি-সম্বোজ্ঝাঙ্গ ভাবনা পরিপূর্ণ হয়; অনুৎপন্ন সমাধি-সম্বোজ্ঝাঙ্গ উৎপন্ন হয় ও উৎপন্ন সমাধি-সম্বোজ্ঝাঙ্গ ভাবনা পরিপূর্ণ হয়; অনুৎপন্ন উপেক্ষা-সম্বোজ্ঝাঙ্গ উৎপন্ন হয় ও উৎপন্ন উপেক্ষা-সম্বোজ্ঝাঙ্গ ভাবনা পরিপূর্ণ হয়।” চতুর্থ সূত্র।

৫. অপরিহানীয় সূত্র
২০৬.১. “হে ভিক্ষুগণ, আমি তোমাদের সপ্ত অপরিহানীয় ধর্মদেশনা করব, তা তোমরা শ্রবণ কর। সেই সপ্ত অপরিহানীয় ধর্ম কী কী? তা হচ্ছে সপ্ত বোজ্ঝাঙ্গ। সেই সপ্ত কী কী? যথা : স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, এই সপ্ত বোজ্ঝাঙ্গই হচ্ছে সপ্ত অপরিহানীয় ধর্ম।” পঞ্চম সূত্র।

৬. তৃষ্ণাক্ষয় সূত্র
২০৭.১. “হে ভিক্ষুগণ, যেই মার্গ ও প্রতিপদা তৃষ্ণা ক্ষয়ের জন্য সংবর্তিত হয়, তোমরা সেই মার্গ ও প্রতিপদা ভাবিত কর। কোন মার্গ ও প্রতিপদা তৃষ্ণা ক্ষয়ের জন্য সংবর্তিত হয়? তা হচ্ছে সপ্ত বোজ্ঝাঙ্গ। সেই সপ্ত কী কী? যথা : স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ।” এরূপ উক্ত হলে আয়ুষ্মান উদায়ী ভগবানকে এরূপ বললেন, “ভন্তে, কীরূপে সপ্ত বোজ্ঝাঙ্গ ভাবিত ও বহুলীকৃত হলে তা তৃষ্ণা ক্ষয়ের জন্য সংবর্তিত হয়?”

২. “হে উদায়ী, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিপুল, শ্রেষ্ঠ, অপ্রমাণ ও অব্যাপাদ স্মৃতি-সম্বোজ্ঝাঙ্গ ভাবিত করে। তার বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিপুল, শ্রেষ্ঠ, অপ্রমাণ ও অব্যাপাদ স্মৃতি-সম্বোজ্ঝাঙ্গ ভাবিত হওয়ার দরুন তৃষ্ণা প্রহীন হয়। তৃষ্ণা প্রহীনহেতু কর্ম প্রহীন হয় এবং কর্ম প্রহীনহেতু দুঃখ প্রহীন হয়। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিপুল, শ্রেষ্ঠ, অপ্রমাণ ও অব্যাপাদ ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। তার বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিপুল, শ্রেষ্ঠ, অপ্রমাণ ও অব্যাপাদ ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত হওয়ার দরুন তৃষ্ণা প্রহীন হয়। তৃষ্ণা প্রহীনহেতু কর্ম প্রহীন হয় এবং কর্ম প্রহীনহেতু দুঃখ প্রহীন হয়। উদায়ী, এরূপেই তৃষ্ণাক্ষয়ে কর্ম ক্ষয় হয় ও কর্মক্ষয়ে দুঃখ ক্ষয় হয়।” ষষ্ঠ সূত্র।

৭. তৃষ্ণা নিরোধ সূত্র
২০৮.১. “হে ভিক্ষুগণ, যেই মার্গ ও প্রতিপদা তৃষ্ণা নিরোধের জন্য সংবর্তিত হয়, তোমরা সেই মার্গ ও প্রতিপদা ভাবিত কর। কোন মার্গ ও প্রতিপদা তৃষ্ণা নিরোধের জন্য সংবর্তিত হয়? তা হচ্ছে সপ্ত বোজ্ঝাঙ্গ। সেই সপ্ত কী কী? যথা : স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। কীরূপে সপ্ত বোজ্ঝাঙ্গ ভাবিত ও বহুলীকৃত হলে তা তৃষ্ণা নিরোধের জন্য সংবর্তিত হয়?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সপ্ত বোজ্ঝাঙ্গ ভাবিত ও বহুলীকৃত হলে তা তৃষ্ণা নিরোধের জন্য সংবর্তিত হয়।” সপ্তম সূত্র।

৮. নির্বেদভাগীয় সূত্র
২০৯.১. “হে ভিক্ষুগণ, আমি তোমাদের নির্বেদভাগীয় মার্গ দেশনা করব, তা তোমরা শ্রবণ কর। সেই নির্বেদভাগীয় মার্গ কী? তা হচ্ছে সপ্ত বোজ্ঝাঙ্গ। সেই সপ্ত কী কী? যথা : স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ।” এরূপ উক্ত হলে আয়ুষ্মান উদায়ী ভগবানকে এরূপ বললেন, “ভন্তে, কীরূপে সপ্ত বোজ্ঝাঙ্গ ভাবিত ও বহুলীকৃত হলে তা নির্বেদ (অন্তর্দৃষ্টি বা পরিজ্ঞান) লাভের জন্য সংবর্তিত হয়?”

২. “হে উদায়ী, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিপুল, শ্রেষ্ঠ, অপ্রমাণ ও অব্যাপাদ স্মৃতি-সম্বোজ্ঝাঙ্গ ভাবিত করে। সে স্মৃতি-সম্বোধ্যঙ্গে ভাবিত চিত্তের দ্বারা অবিদ্ধপূর্ব আর অপদলিতপূর্ব লোভস্কন্ধ বিদ্ধ ও পদলিত করে। অবিদ্ধপূর্ব, অপদলিতপূর্ব দ্বেষস্কন্ধ এবং মোহস্কন্ধ বিদ্ধ ও পদলিত করে।...পে... ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিপুল, শ্রেষ্ঠ, অপ্রমাণ ও অব্যাপাদ উপেক্ষা-সম্বোজ্ঝাঙ্গ ভাবিত করে। সে উপেক্ষা-সম্বোধ্যঙ্গে ভাবিত চিত্তের দ্বারা অবিদ্ধপূর্ব আর অপদলিতপূর্ব লোভস্কন্ধ বিদ্ধ ও পদলিত করে। অবিদ্ধপূর্ব, অপদলিতপূর্ব দ্বেষস্কন্ধ এবং মোহস্কন্ধ বিদ্ধ ও পদলিত করে। উদায়ী, এরূপেই সপ্ত বোজ্ঝাঙ্গ ভাবিত ও বহুলীকৃত হলে তা নির্বেদ লাভের জন্য সংবর্তিত হয়।” অষ্টম সূত্র।

৯. একধর্ম সূত্র
২১০.১. “হে ভিক্ষুগণ, সপ্ত বোজ্ঝাঙ্গ ব্যতীত আমি অন্য একটি ধর্মও দেখতে পাচ্ছি না, যা এরূপে ভাবিত ও বহুলীকৃত হলে সংযোজনীয় ধর্মসমূহ প্রহানের জন্য সংবর্তিত হয়। সেই সপ্ত কী কী? যথা : স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। কীরূপে সপ্ত বোজ্ঝাঙ্গ ভাবিত ও বহুলীকৃত হলে তা সংযোজনীয় ধর্মসমূহ প্রহানের জন্য সংবর্তিত হয়?

২. ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সপ্ত বোজ্ঝাঙ্গ ভাবিত ও বহুলীকৃত হলে তা সংযোজনীয় ধর্মসমূহ প্রহানের জন্য সংবর্তিত হয়।

৩. হে ভিক্ষুগণ, সংযোজনীয় ধর্ম কি? চক্ষুই হচ্ছে সংযোজনীয় ধর্ম। এতে সংযোজনাবদ্ধ আসক্তি উৎপন্ন হয়। অনুরূপভাবে কর্ণ, নাসিকা, জিহ্বা, কায় ও মনই হচ্ছে সংযোজনীয় ধর্ম। এতে সংযোজনাবদ্ধ আসক্তি উৎপন্ন হয়। এগুলোকেই সংযোজনীয় ধর্ম বলা হয়।” নবম সূত্র।

১০. উদায়ী সূত্র
২১১.১. একসময় ভগবান সুম্ভেতে অবস্থান করছিলেন সেতক নামক সুম্ভদের নিগমে (গ্রামে)। অতঃপর আয়ুষ্মান উদায়ী ভগবানের নিকট উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট আয়ুষ্মান উদায়ী ভগবানকে এরূপ বললেন :

২. “আশ্চর্য ভন্তে, অদ্ভুত ভন্তে, যতদূর সম্ভব ভগবানের প্রতি আমার প্রেম, গৌরব, হ্রী (পাপে লজ্জা) ও ঔত্তাপ্য (পাপে ভয়) বহুকৃত ছিল। আমি পূর্বে আগারিক (গৃহী অবস্থায়) ধর্ম এবং সংঘের প্রতি পূর্বোক্তরূপে অবহুকৃত ছিলাম। সেই ভগবানের প্রতি প্রেম, গৌরব, হ্রী ও ঔত্তাপ্য প্রদর্শন করে করে আমি আগার হতে অনাগারে প্রব্রজিত হয়েছি। সেই ভগবান আমাকে এরূপ ধর্মদেশনা করেছিলেন-‘ইহা রূপ, ইহা রূপের সমুদয় ও ইহা রূপের নিরোধ। ইহা বেদনা, ইহা বেদনার সমুদয় ও ইহা বেদনার নিরোধ। ইহা সংজ্ঞা, ইহা সংজ্ঞার সমুদয় ও ইহা সংজ্ঞার নিরোধ। ইহা সংস্কার, ইহা সংস্কারের সমুদয় ও ইহা সংস্কারের নিরোধ এবং ইহা বিজ্ঞান, ইহা বিজ্ঞানের সমুদয় ও ইহা বিজ্ঞানের নিরোধ।’

৩. ভন্তে, আমি সেই শূন্যাগারে এই পঞ্চ উপাদানস্কন্ধের উপর ঊর্ধ্ব-অধো পর্যন্ত ভাবনা করার সময় ‘ইহা দুঃখ’ তা যথাভূত জ্ঞাত হয়েছি। ‘ইহা দুঃখ-সমুদয়’, ‘ইহা দুঃখ-নিরোধ’ ও ‘ইহা দুঃখ-নিরোধের উপায়’ বলে তাও যথাযতভাবে জ্ঞাত হয়েছি। আমার ধর্ম অধিকৃত ও মার্গ প্রতিলব্ধ হয়েছে; যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’

৪. আমার স্মৃতি-সম্বোজ্ঝাঙ্গ প্রতিলব্ধ হয়েছে, যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’... আমার উপেক্ষা-সম্বোজ্ঝাঙ্গ প্রতিলব্ধ হয়েছে, যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’ ভন্তে, এই মার্গ আমার প্রতিলব্ধ হয়েছে, যা আমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন আমি এরূপ জানতে সক্ষম হবো-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’”

৫. “সাধু, সাধু, উদায়ী, এই মার্গ তোমার প্রতিলব্ধ হয়েছে, যা তোমার দ্বারা ভাবিত ও বহুলীকৃত হলে সেই সেইরূপে অবস্থানকালে আমাকে নির্বাণে পৌঁছে দেবে। তখন তুমি এরূপ জানতে সক্ষম হবে-‘জন্ম ক্ষীণ হয়েছে’ ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই।’” দশম সূত্র।

উদায়ী বর্গ সমাপ্ত।

তস্সুদ্দানং/সূত্রসূচি

জ্ঞান লাভার্থে, দেশনা, স্থানীয়, ভ্রান্ত ও অপরিহানী;

ক্ষয়, নিরোধ, নির্বেদ, একধর্ম, উদায়ীতে ইতি॥


 

৪. নীবরণ বর্গ
১. প্রথম কুশল সূত্র
২১২.১. “হে ভিক্ষুগণ, যে-সমস্ত ধর্ম কুশল, কুশলভাগীয় ও কুশলপক্ষীয়, সেই সকল ধর্ম অপ্রমাদমূলক ও অপ্রমাদের অর্ন্তগত। সেই ধর্মসমূহের মধ্যে অপ্রমাদই অগ্রগণ্য হয়। অপ্রমত্ত ভিক্ষুর নিকট এরূপ প্রত্যাশিত যে, ‘সে সপ্ত বোজ্ঝাঙ্গ ভাবিত ও বহুলীকৃত করবে।’

২. ভিক্ষুগণ, অপ্রমত্ত ভিক্ষু কীরূপে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অপ্রমত্ত ভিক্ষু সপ্ত বোজ্ঝাঙ্গ ভাবিত ও বহুলীকৃত করে।” প্রথম সূত্র।

২. দ্বিতীয় কুশল সূত্র
২১৩.১. “হে ভিক্ষুগণ, যে-সমস্ত ধর্ম কুশল, কুশলভাগীয় ও কুশলপক্ষীয়, সেই সকল ধর্ম জ্ঞানযুক্ত মনোযোগমূলক ও জ্ঞানযুক্ত-মনোযোগের অর্ন্তগত। সেই ধর্মসমূহের মধ্যে জ্ঞানযুক্ত মনোযোগই অগ্রগণ্য হয়। জ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, ‘সে সপ্ত বোজ্ঝাঙ্গ ভাবিত ও বহুলীকৃত করবে।’

২. ভিক্ষুগণ, জ্ঞানযুক্ত মনোযোগসম্পন্ন ভিক্ষু কীরূপে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই জ্ঞানযুক্ত মনোযোগসম্পন্ন ভিক্ষু সপ্ত বোজ্ঝাঙ্গ ভাবিত ও বহুলীকৃত করে।” দ্বিতীয় সূত্র।

৩. উপক্লেশ সূত্র[47]
২১৪.১. “হে ভিক্ষুগণ, স্বর্ণের এই পঞ্চ খাদ (ভেজাল) রয়েছে। যেই খাদের দ্বারা প্রদুষ্ট স্বর্ণ নমনীয় হয় না, কর্মন্য (কাজের যোগ্য) হয় না, উজ্জল হয় না, ভঙ্গুর হয় ও উত্তম কাজের জন্য ব্যবহারযোগ্য হয় না। সেই পঞ্চ কী কী? লোহা, তামা, টিন, সীসা ও রূপাই হচ্ছে স্বর্ণের খাদ। এই খাদের দ্বারা প্রদুষ্ট স্বর্ণ নমনীয় হয় না, কাজের যোগ্য হয় না, উজ্জল হয় না, ভঙ্গুর হয় ও উত্তম কাজের জন্য ব্যবহারযোগ্য হয় না। ভিক্ষুগণ, এগুলোই হচ্ছে স্বর্ণের পঞ্চ খাদ। এই খাদের দ্বারা প্রদুষ্ট স্বর্ণ নমনীয় হয় না, কর্মন্য হয় না, উজ্জ্বল হয় না, ভঙ্গুর হয় এবং উত্তম কাজের জন্য ব্যবহারযোগ্য হয় না।

২. ঠিক এরূপেই ভিক্ষুগণ, চিত্তেরও পঞ্চ উপক্লেশ বিদ্যমান আছে। যেই উপক্লেশের দ্বারা উপক্লিষ্ট চিত্ত মৃদু হয় না, কর্মন্য (কাজের যোগ্য) হয় না, প্রভাস্বর হয় না, ভঙ্গুর হয় ও আসবক্ষয়ের জন্য সম্যকরূপে সমাধিস্থহয় না। সেই পঞ্চ কী কী? কামচ্ছন্দই হচ্ছে চিত্তের উপক্লেশ। যেই উপক্লেশের দ্বারা উপক্লিষ্ট চিত্ত মৃদু হয় না, কর্মন্য হয় না, প্রভাস্বর হয় না, ভঙ্গুর হয় ও আসবক্ষয়ের জন্য সম্যকরূপে সমাধিস্থহয় না। অনুরূপভাবে ব্যাপাদ, স্ত্যানমিদ্ধ (আলস্য-তন্দ্রা), ঔদ্ধত্য-কৌকৃত্য (অনুশোচনা) ও বিচিকিৎসাই হচ্ছে চিত্তের উপক্লেশ। যেই উপক্লেশের দ্বারা উপক্লিষ্ট চিত্ত মৃদু হয় না, কর্মন্য হয় না, প্রভাস্বর হয় না, ভঙ্গুর হয় ও আসবক্ষয়ের জন্য সম্যকরূপে সমাধিস্থহয় না। ভিক্ষুগণ, এগুলোই হচ্ছে চিত্তের পঞ্চ উপক্লেশ। যেই উপক্লেশের দ্বারা উপক্লিষ্ট চিত্ত মৃদু হয় না, কর্মন্য হয় না, প্রভাস্বর হয় না, ভঙ্গুর হয় ও আসবক্ষয়ের জন্য সম্যকরূপে সমাধিস্থহয় না।” তৃতীয় সূত্র।

৪. অনুপক্লেশ সূত্র
২১৫.১. “হে ভিক্ষুগণ, অনাবরণ, অনীবরণ ও চিত্তের অনুপক্লেশরূপ এই সপ্ত বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। সেই সপ্ত কী কী? অনাবরণ, অনীবরণ ও চিত্তের অনুপক্লেশরূপ স্মৃতি-সম্বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়। অনুরূপভাবে অনাবরণ, অনীবরণ ও চিত্তের অনুপক্লেশরূপ ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। ভিক্ষুগণ, অনাবরণ, অনীবরণ ও চিত্তের অনুপক্লেশ রূপ এই সপ্ত বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়।” চতুর্থ সূত্র।

৫. ভ্রান্ত-মনোযোগ সূত্র
২১৬.১. “হে ভিক্ষুগণ, ভ্রান্ত-মনোযোগ হতে অনুৎপন্ন কামচ্ছন্দ উৎপন্ন হয় এবং উৎপন্ন কামচ্ছন্দ অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন ব্যাপাদ উৎপন্ন হয় এবং উৎপন্ন ব্যাপাদ অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন স্ত্যানমিদ্ধ (আলস্য-তন্দ্রা) উৎপন্ন হয় এবং উৎপন্ন স্ত্যানমিদ্ধ অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন ঔদ্ধত্য-কৌকৃত্য (অনুশোচনা) উৎপন্ন হয় এবং উৎপন্ন ঔদ্ধত্য-কৌকৃত্য অধিক মাত্রায় বৃদ্ধি ও বৈপুল্যতায় সংবর্তিত হয়; অনুৎপন্ন বিচিকিৎসা উৎপন্ন হয় এবং উৎপন্ন বিচিকিৎসা অধিক মাত্রায় বৃদ্ধি ও বৈপুল্যতায় সংবর্তিত হয়।” পঞ্চম সূত্র।

৬. জ্ঞানযুক্ত মনোযোগ সূত্র
২১৭.১. “হে ভিক্ষুগণ, জ্ঞানযুক্ত মনোযোগ হতে অনুৎপন্ন স্মৃতি-সম্বোজ্ঝাঙ্গ উৎপন্ন হয় ও উৎপন্ন স্মৃতি-সম্বোজ্ঝাঙ্গ ভাবনা পরিপূর্ণ হয়। অনুরূপভাবে জ্ঞানযুক্ত মনোযোগ হতে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ উৎপন্ন হয় ও উৎপন্ন উপেক্ষা-সম্বোজ্ঝাঙ্গ ভাবনা পরিপূর্ণ হয়।” ষষ্ঠ সূত্র।

৭. বৃদ্ধি সূত্র
২১৮.১. “হে ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে তা বৃদ্ধি এবং অপরিহানীর জন্য সংবর্তিত হয়। সেই সপ্ত কী কী? যথা : স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, এই সপ্ত বোজ্ঝাঙ্গ ভাবিত ও বহুলীকৃত হলে তা বৃদ্ধি এবং অপরিহানীর জন্য সংবর্তিত হয়।” সপ্তম সূত্র।

৮. আবরণ-নীবরণ সূত্র
২১৯.১. “হে ভিক্ষুগণ, প্রজ্ঞা দ্বারা দুর্বল প্রাপ্ত হয় এমন পঞ্চবিধ আবরণ, নীবরণ ও চিত্তের উপক্লেশ রয়েছে। সেই পঞ্চ কী কী? কামচ্ছন্দরূপ আবরণ, নীবরণ ও চিত্তের উপক্লেশ প্রজ্ঞা দ্বারা দুর্বল প্রাপ্ত হয়। অনুরূপভাবে ব্যাপাদ, স্ত্যানমিদ্ধ (আলস্য-তন্দ্রা), ঔদ্ধত্য-কৌকৃত্য (অনুশোচনা) এবং বিচিকিৎসারূপ আবরণ, নীবরণ ও চিত্তের উপক্লেশ প্রজ্ঞা দ্বারা দুর্বল প্রাপ্ত হয়। ভিক্ষুগণ, এই পঞ্চবিধ আবরণ, নীবরণ ও চিত্তের উপক্লেশসমূহ প্রজ্ঞা দ্বারা দুর্বল প্রাপ্ত হয়।”

২. ভিক্ষুগণ, অনাবরণ, অনীবরণ ও চিত্তের অনুপক্লেশরূপ এই সপ্ত বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। সেই সপ্ত কী কী? অনাবরণ, অনীবরণ ও চিত্তের অনুপক্লেশরূপ স্মৃতি-সম্বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়। অনুরূপভাবে অনাবরণ, অনীবরণ ও চিত্তের অনুপক্লেশরূপ ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। ভিক্ষুগণ, অনাবরণ, অনীবরণ ও চিত্তের অনুপক্লেশরূপ এই সপ্ত বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়।

৩. ভিক্ষুগণ, যেই সময়ে আর্যশ্রাবক প্রকৃতি বা স্বভাব জ্ঞাত হয়ে, মনোযোগ দিয়ে এবং সম্পূর্ণরূপে চিত্তকে একত্রিত করে কান পেতে (মনোযোগের সাথে) ধর্মশ্রবণ করে, সেই সময়ে তার এই পঞ্চ নীবরণ বিদ্যমান থাকে না। সেই সময়ে তার সপ্ত বোজ্ঝাঙ্গ ভাবনা পরিপূর্ণ থাকে।

৪. ভিক্ষুগণ, সেই সময়ে কোন পঞ্চ নীবরণ বিদ্যমান থাকে না? সেই সময়ে কামচ্ছন্দ-নীবরণ বিদ্যমান থাকে না। অনুরূপভাবে সেই সময়ে ব্যাপাদ, স্ত্যানমিদ্ধ (আলস্য-তন্দ্রা), ঔদ্ধত্য-কৌকৃত্য (অনুশোচনা) এবং বিচিকিৎসা-নীবরণ বিদ্যমান থাকে না। সেই সময়ে এই পঞ্চ নীবরণ বিদ্যমান থাকে না।

৫. ভিক্ষুগণ, সেই সময়ে কোন সপ্ত বোজ্ঝাঙ্গ ভাবনা পরিপূর্ণ থাকে? সেই সময়ে স্মৃতি-সম্বোজ্ঝাঙ্গ ভাবনা পরিপূর্ণ থাকে। অনুরূপভাবে সেই সময়ে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবনা পরিপূর্ণ থাকে। সেই সময়ে এই সপ্ত বোজ্ঝাঙ্গ ভাবনা পরিপূর্ণ থাকে। ভিক্ষুগণ, যেই সময়ে আর্যশ্রাবক প্রকৃতি বা স্বভাব জ্ঞাত হয়ে, মনোযোগ দিয়ে এবং সম্পূর্ণরূপে চিত্তকে একত্রিত করে কান পেতে (মনোযোগের সাথে) ধর্মশ্রবণ করে, সেই সময়ে তার এই পঞ্চ নীবরণ বিদ্যমান থাকে না। সেই সময়ে তার সপ্ত বোজ্ঝাঙ্গ ভাবনা পরিপূর্ণ থাকে।” অষ্টম সূত্র।

৯. বৃক্ষ সূত্র
২২০.১. “হে ভিক্ষুগণ, বর্ধনশীল মহাবৃক্ষ ও অণুবীজ বিরাটাকার বৃক্ষরাজি আছে, যে বৃক্ষসমূহ অত্যন্ত বৃদ্ধিপ্রাপ্ত হলে ভেঙে যায় ও বিনষ্ট হয়। ভিক্ষুগণ, এই যে বর্ধনশীল মহাবৃক্ষ ও অণুবীজ বিরাটাকার বৃক্ষরাজি আছে, যে বৃক্ষসমূহ অত্যন্ত বৃদ্ধিপ্রাপ্ত হলে ভেঙে যায় ও বিনষ্ট হয়; সেই বৃক্ষরাজি কী কী? যেমন : অশ্বত্থ, নিগ্রোধ, পাকুড়[48], উদুম্বর, কচ্ছক (এক জাতীয় ডুমুর গাছ) ও কপিত্থন বৃক্ষ (বন্যফল বা কদ্‌বেল বৃক্ষ)। এগুলোই বর্ধনশীল মহাবৃক্ষ ও অণুবীজ বিরাটাকার বৃক্ষরাজি, এই বৃক্ষসমূহ অত্যন্ত বৃদ্ধিপ্রাপ্ত হলে ভেঙে যায় ও বিনষ্ট হয়। ভিক্ষুগণ, এরূপেই এখানে (এ জগতে) একজন কুলপুত্র যাদৃশ কাম ত্যাগ করে আগার হতে অনাগারে প্রব্রজিত হয়। সে সেই কাম বা তার চেয়েও পাপিষ্ঠতর কাম হতে ভেঙে যায় ও বিনষ্ট হয়।

২. ভিক্ষুগণ, প্রজ্ঞা দ্বারা দুর্বলপ্রাপ্ত হয় এমন পঞ্চবিধ আবরণ, নীবরণ ও চিত্তের বৃদ্ধি রয়েছে। সেই পঞ্চ কী কী? কামচ্ছন্দরূপ আবরণ, নীবরণ ও চিত্তের বৃদ্ধি প্রজ্ঞা দ্বারা দুর্বলপ্রাপ্ত হয়। অনুরূপভাবে ব্যাপাদ, স্ত্যানমিদ্ধ (আলস্য-তন্দ্রা), ঔদ্ধত্য-কৌকৃত্য (অনুশোচনা) এবং বিচিকিৎসারূপ আবরণ, নীবরণ ও চিত্তের বৃদ্ধি প্রজ্ঞা দ্বারা দুর্বলপ্রাপ্ত হয়। ভিক্ষুগণ, এই পঞ্চবিধ আবরণ, নীবরণ ও চিত্তের বৃদ্ধি প্রজ্ঞা দ্বারা দুর্বলপ্রাপ্ত হয়।

৩. ভিক্ষুগণ, অনাবরণ, অনীবরণ ও চিত্তের বৃদ্ধিহীনরূপ এই সপ্ত বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। সেই সপ্ত কী কী? অনাবরণ, অনীবরণ ও চিত্তের বৃদ্ধিহীনরূপ স্মৃতি-সম্বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়। অনুরূপভাবে অনাবরণ, অনীবরণ ও চিত্তের বৃদ্ধিহীনরূপ ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। ভিক্ষুগণ, অনাবরণ, অনীবরণ ও চিত্তের বৃদ্ধিহীনরূপ এই সপ্ত বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়।” নবম সূত্র।

১০. নীবরণ সূত্র
২২১.১. “হে ভিক্ষুগণ, এই পঞ্চ নীবরণ[49] অন্ধকরণ (দৃষ্টিশক্তি-রহিতকরণ), অচক্ষুকরণ (চক্ষুহীনকরণ), অজ্ঞানকরণ, প্রজ্ঞাবিধ্বংসী, প্রতিকূল ঘটনার পক্ষপাতী ও অনির্বাণসংবর্তনিক (নির্বাণ লাভে পরিচালিত করে না)। সেই পঞ্চ কী কী? কামচ্ছন্দ-নীবরণ অন্ধকরণ, অচক্ষুকরণ, অজ্ঞানকরণ, প্রজ্ঞাবিধ্বংসী, প্রতিকূল ঘটনার পক্ষপাতী ও অনির্বাণসংবর্তনিক। অনুরূপভাবে ব্যাপাদ, স্ত্যানমিদ্ধ (আলস্য-তন্দ্রা), ঔদ্ধত্য-কৌকৃত্য (অনুশোচনা) এবং বিচিকিৎসা-নীবরণ অন্ধকরণ, অচক্ষুকরণ, অজ্ঞানকরণ, প্রজ্ঞাবিধ্বংসী, প্রতিকূল ঘটনার পক্ষপাতী ও অনির্বাণসংবর্তনিক। ভিক্ষুগণ, এই পঞ্চ নীবরণ অন্ধকরণ, অচক্ষুকরণ, অজ্ঞানকরণ, প্রজ্ঞাবিধ্বংসী, প্রতিকূল ঘটনার পক্ষপাতী ও অনির্বাণসংবর্তনিক।

২. ভিক্ষুগণ, এই সপ্ত বোজ্ঝাঙ্গ চক্ষুকরণ, জ্ঞানকরণ, প্রজ্ঞাবৃদ্ধিকারী, প্রতিকূল ঘটনার অপক্ষপাতী ও নির্বাণসংবর্তনিক (নির্বাণ লাভে পরিচালিত করে)। সেই সপ্ত কী কী? স্মৃতি-সম্বোজ্ঝাঙ্গ চক্ষুকরণ, জ্ঞানকরণ, প্রজ্ঞাবৃদ্ধিকারী, প্রতিকূল ঘটনার অপক্ষপাতী ও নির্বাণসংবর্তনিক। অনুরূপভাবে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ চক্ষুকরণ, জ্ঞানকরণ, প্রজ্ঞাবৃদ্ধিকারী, প্রতিকূল ঘটনার অপক্ষপাতী ও নির্বাণসংবর্তনিক। ভিক্ষুগণ, এই সপ্ত বোজ্ঝাঙ্গ চক্ষুকরণ, জ্ঞানকরণ, প্রজ্ঞাবৃদ্ধিকারী, প্রতিকূল ঘটনার অপক্ষপাতী ও নির্বাণসংবর্তনিক।” দশম সূত্র।

নীবরণ বর্গ সমাপ্ত।

তস্সুদ্দানং/সূত্রসূচি

দুই কুশল ও দুই ক্লেশ, জ্ঞাযুক্ত দ্বয় আর বৃদ্ধি;

আবরণ-নীবরণ, বৃক্ষ, নীবরণ এই দশে ইতি॥


 

৫. চক্রবর্তী বর্গ
১. অহংকার সূত্র
২২২.১. শ্রাবস্তী নিদান। “হে ভিক্ষুগণ, সুদূর অতীতে যে-সকল শ্রমণ-ব্রাহ্মণগণ ত্রিবিধ অহংকার পরিত্যাগ করেছিল, তারা সকলে সপ্ত বোজ্ঝাঙ্গ ভাবিত ও বহুলীকৃত করে তা পরিত্যাগ করেছিল। সুদূর ভবিষ্যতে যে-সকল শ্রমণ-ব্রাহ্মণগণ ত্রিবিধ অহংকার[50] পরিত্যাগ করবে, তারা সকলে সপ্ত বোজ্ঝাঙ্গ ভাবিত ও বহুলীকৃত করে তা পরিত্যাগ করবে। আর বর্তমানে যে-সকল শ্রমণ-ব্রাহ্মণগণ ত্রিবিধ অহংকার পরিত্যাগ করছে, তারাও সকলে সপ্ত বোজ্ঝাঙ্গ ভাবিত ও বহুলীকৃত করে তা পরিত্যাগ করছে। সেই সপ্ত বোজ্ঝাঙ্গ কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষুগণ, সুদূর অতীতে যে-সকল শ্রমণ-ব্রাহ্মণগণ ত্রিবিধ অহংকার পরিত্যাগ করেছিল, তারা সকলে সপ্ত বোজ্ঝাঙ্গ ভাবিত ও বহুলীকৃত করে তা পরিত্যাগ করেছিল। সুদূর ভবিষ্যতে যে-সকল শ্রমণ-ব্রাহ্মণগণ ত্রিবিধ অহংকার পরিত্যাগ করবে, তারা সকলে সপ্ত বোজ্ঝাঙ্গ ভাবিত ও বহুলীকৃত করে তা পরিত্যাগ করবে। আর বর্তমানে যে-সকল শ্রমণ-ব্রাহ্মণগণ ত্রিবিধ অহংকার পরিত্যাগ করছে, তারাও সকলে সপ্ত বোজ্ঝাঙ্গ ভাবিত ও বহুলীকৃত করে তা পরিত্যাগ করছে।” প্রথম সূত্র।

২. চক্রবর্তী সূত্র
২২৩.১. “হে ভিক্ষুগণ, চক্রবর্তী রাজার[51] প্রাদুর্ভাব (আবির্ভাব) হলে সপ্ত রত্নেরও প্রাদুর্ভাব হয়। সেই সপ্ত রত্ন কী কী? চক্ররত্ন, হস্তিরত্ন, অশ্বরত্ন, মণিরত্ন, স্ত্রীরত্ন, গৃহপতিরত্ন ও পরিণায়করত্ন। চক্রবর্তী রাজার প্রাদুর্ভাব হলে এই সপ্তরত্নেরও প্রাদুর্ভাব হয়।

২. ভিক্ষুগণ, তথাগত অর্হৎ সম্যকসম্বুদ্ধের প্রাদুর্ভাব হলে সপ্ত বোজ্ঝাঙ্গ রত্নেরও প্রাদুর্ভাব হয়। সেই সপ্তরত্ন কী কী? স্মৃতি-সম্বোজ্ঝাঙ্গ-রত্ন, ধর্মবিচয়-সম্বোজ্ঝাঙ্গ-রত্ন, বীর্য-সম্বোজ্ঝাঙ্গ-রত্ন, প্রীতি-সম্বোজ্ঝাঙ্গ-রত্ন, প্রশ্রদ্ধি (প্রশান্তি)-সম্বোজ্ঝাঙ্গ-রত্ন, সমাধি-সম্বোজ্ঝাঙ্গ-রত্ন ও উপেক্ষা-সম্বোজ্ঝাঙ্গ-রত্ন। ভিক্ষুগণ, তথাগত অর্হৎ সম্যকসম্বুদ্ধের প্রাদুর্ভাব হলে এই সপ্ত বোজ্ঝাঙ্গ রত্নেরও প্রাদুর্ভাব হয়।” দ্বিতীয় সূত্র।

৩. মার সূত্র
২২৪.১. “হে ভিক্ষুগণ, আমি তোমাদের মারসৈন্য[52] পরাজয় মার্গ দেশনা করব, তা তোমরা শ্রবণ কর। মারসৈন্য পরাজয়-মার্গ কী? তা হচ্ছে সপ্ত বোজ্ঝাঙ্গ। সেই সপ্ত বোজ্ঝাঙ্গ কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ইহাই হচ্ছে মারসৈন্য পরাজয় মার্গ।” তৃতীয় সূত্র।

৪. দুষ্প্রাজ্ঞ সূত্র
২২৫.১. অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট সেই ভিক্ষু ভগবানকে এরূপ বললেন, “ভন্তে, এই যে, ‘দুষ্প্রাজ্ঞ এলমূগ[53] (অস্পষ্ট কথা), দুষ্প্রাজ্ঞ এলমূগ’ বলা হয়। কী কারণে ‘দুষ্প্রাজ্ঞ এলমূগ’ বলা হয়?”

২. “হে ভিক্ষু, সপ্ত বোজ্ঝাঙ্গসমূহে অভাবিত ও অবহুলীকৃত হলে ‘দুষ্প্রাজ্ঞ এলমূগ’ বলা হয়। সেই সপ্ত বোজ্ঝাঙ্গ কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষু, এই সপ্ত বোজ্ঝাঙ্গসমূহে অভাবিত ও অবহুলীকৃত হলে ‘দুষ্প্রাজ্ঞ এলমূগ’ বলা হয়।” চতুর্থ সূত্র।

৫. প্রজ্ঞাবান সূত্র
২২৬.১. “ভন্তে, এই যে, ‘প্রজ্ঞাবান অনেলমূগ (যার কণ্ঠস্বর পরিশুদ্ধ বা পরিস্ফুট), প্রজ্ঞাবান অনেলমূগ’ বলা হয়। কী কারণে ‘প্রজ্ঞাবান অনেলমূগ’ বলা হয়?”

২. “হে ভিক্ষু, সপ্ত বোজ্ঝাঙ্গসমূহে ভাবিত ও বহুলীকৃত হলে ‘প্রজ্ঞাবান অনেলমূগ’ বলা হয়। সেই সপ্ত বোজ্ঝাঙ্গ কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষু, এই সপ্ত বোজ্ঝাঙ্গসমূহে ভাবিত ও বহুলীকৃত হলে ‘প্রজ্ঞাবান অনেলমূগ’ বলা হয়।” পঞ্চম সূত্র।

৬. দরিদ্র সূত্র
২২৭.১. “ভন্তে, এই যে, ‘দরিদ্র, দরিদ্র’ বলা হয়। কী কারণে ‘দরিদ্র’ বলা হয়?”

২. “হে ভিক্ষু, সপ্ত বোজ্ঝাঙ্গসমূহে অভাবিত ও অবহুলীকৃত হলে ‘দরিদ্র’ বলা হয়। সেই সপ্ত বোজ্ঝাঙ্গ কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষু, এই সপ্ত বোজ্ঝাঙ্গসমূহে অভাবিত ও অবহুলীকৃত হলে ‘দরিদ্র’ বলা হয়।” ষষ্ঠ সূত্র।

৭. অদরিদ্র সূত্র
২২৮.১. “ভন্তে, এই যে, ‘অদরিদ্র, অদরিদ্র’ বলা হয়। কী কারণে ‘অদরিদ্র’ বলা হয়?”

২. “হে ভিক্ষু, সপ্ত বোজ্ঝাঙ্গসমূহে ভাবিত ও বহুলীকৃত হলে ‘অদরিদ্র’ বলা হয়। সেই সপ্ত বোজ্ঝাঙ্গ কী কী? স্মৃতি-সম্বোজ্ঝাঙ্গ, ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ। ভিক্ষু, এই সপ্ত বোজ্ঝাঙ্গসমূহে ভাবিত ও বহুলীকৃত হলে ‘অদরিদ্র’ বলা হয়।” সপ্তম সূত্র।

৮. আদিত্য (সূর্য) সূত্র
২২৯.১. “হে ভিক্ষুগণ, অর্বণচ্ছতা হচ্ছে সূর্যোদয়ের পূর্বাভাস ও পূর্বনিমিত্ত। ঠিক এরূপেই ভিক্ষুর সপ্ত বোজ্ঝাঙ্গ উৎপাদনের পূর্বাভাস ও পূর্বনিমিত্ত হচ্ছে, কল্যাণমিত্রতা। কল্যাণমিত্র ভিক্ষুর নিকট এরূপ প্রত্যাশিত যে, ‘সে সপ্ত বোজ্ঝাঙ্গ ভাবিত ও বহুলীকৃত করবে’। কল্যাণমিত্র ভিক্ষু কীরূপে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই কল্যাণমিত্র ভিক্ষু সপ্ত বোজ্ঝাঙ্গ ভাবিত ও বহুলীকৃত করে।” অষ্টম সূত্র।

৯. আধ্যাত্মিক অঙ্গ সূত্র
২৩০.১. “হে ভিক্ষুগণ, জ্ঞানযুক্ত মনোযোগরূপ আধ্যাত্মিক অঙ্গ ছাড়া সপ্ত বোজ্ঝাঙ্গ উৎপাদনের জন্য আমি অন্য এক অঙ্গও দেখতে পাচ্ছি না। জ্ঞানযুক্ত মনোযোগসম্পন্ন ভিক্ষুর নিকট এরূপ প্রত্যাশিত যে, ‘সে সপ্ত বোজ্ঝাঙ্গ ভাবিত ও বহুলীকৃত করবে’। জ্ঞানযুক্ত মনোযোগসম্পন্ন ভিক্ষু কীরূপে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই জ্ঞানযুক্ত মনোযোগসম্পন্ন ভিক্ষু সপ্ত বোজ্ঝাঙ্গ ভাবিত ও বহুলীকৃত করে।” নবম সূত্র।

১০. বহিঃরঙ্গ সূত্র
২৩১.১. “হে ভিক্ষুগণ, কল্যাণমিত্রতারূপ বাহ্যিক অঙ্গ ছাড়া সপ্ত বোজ্ঝাঙ্গ উৎপাদনের জন্য আমি অন্য এক অঙ্গও দেখতে পাচ্ছি না। কল্যাণমিত্র ভিক্ষুর নিকট এরূপই প্রত্যাশিত যে, ‘সে সপ্ত বোজ্ঝাঙ্গ ভাবিত ও বহুলীকৃত করবে’। কল্যাণমিত্র ভিক্ষু কীরূপে সপ্ত বোজ্ঝাঙ্গ ভাবিত ও বহুলীকৃত করে? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই কল্যাণমিত্র ভিক্ষু সপ্ত বোজ্ঝাঙ্গ ভাবিত ও বহুলীকৃত করে।” দশম সূত্র।

চক্রবর্তী বর্গ সমাপ্ত।

তস্সুদ্দানং/সূত্রসূচি

অহংকার, চক্রবর্তী, মার, দুষ্প্রাজ্ঞ আর প্রজ্ঞাবানে;

দরিদ্র, অদরিদ্র, আদিত্য ও দুই অঙ্গে দশ গণে॥


 

৬. কথোপকথন বর্গ
১. আহার সূত্র
২৩২.১. শ্রাবস্তী নিদান। “হে ভিক্ষুগণ, আমি পঞ্চ নীবরণ এবং সপ্ত বোধ্যঙ্গের আহার ও অনাহার সম্বন্ধে দেশনা করব, তা তোমরা শ্রবণ কর। ভিক্ষুগণ, কোন আহার অনুৎপন্ন কামচ্ছন্দের উৎপন্ন করায় ও উৎপন্ন কামচ্ছন্দের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, শুভ-নিমিত্ত বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন কামচ্ছন্দ উৎপন্ন করায় ও উৎপন্ন কামচ্ছন্দের অধিক মাত্রায় বৃদ্ধি ও বৈপুল্যতা ঘটায়।

২. ভিক্ষুগণ, কোন আহার অনুৎপন্ন ব্যাপাদের উৎপন্ন করায় ও উৎপন্ন ব্যাপাদের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, প্রতিঘ (প্রতিবন্ধক)-নিমিত্ত বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন ব্যাপাদ উৎপন্ন করায় ও উৎপন্ন ব্যাপাদের অধিক মাত্রায় বৃদ্ধি ও বৈপুল্যতা ঘটায়।

৩. ভিক্ষুগণ, কোন আহার অনুৎপন্ন স্ত্যানমিদ্ধের (আলস্য-তন্দ্রা) উৎপন্ন করায় ও উৎপন্ন স্ত্যানমিদ্ধের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, অরতি, তন্দ্রা, বিজৃম্ভণতা, ভোজনজনিত অলসতা এবং চিত্তের লীনত্বভার বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন স্ত্যানমিদ্ধ উৎপন্ন করায় ও উৎপন্ন স্ত্যানমিদ্ধের অধিক মাত্রায় বৃদ্ধি ও বৈপুল্যতা ঘটায়।

৪. ভিক্ষুগণ, কোন আহার অনুৎপন্ন ঔদ্ধত্য-কৌকৃত্যের (অনুশোচনা) উৎপন্ন করায় ও উৎপন্ন ঔদ্ধত্য-কৌকৃত্যের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, চিত্তের অনুপশম বিদ্যমান আছে। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন ঔদ্ধত্য-কৌকৃত্য উৎপন্ন করায় ও উৎপন্ন ঔদ্ধত্য-কৌকৃত্যের অধিক মাত্রায় বৃদ্ধি ও বৈপুল্যতা ঘটায়।

৫. ভিক্ষুগণ, কোন আহার অনুৎপন্ন বিচিকিৎসার (সন্দেহ) উৎপন্ন করায় ও উৎপন্ন বিচিকিৎসার অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, বিচিকিৎসাস্থানীয়বিষয়ক ধর্ম বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ আহার অনুৎপন্ন বিচিকিৎসা উৎপন্ন করায় ও উৎপন্ন বিচিকিৎসার অধিক মাত্রায় বৃদ্ধি ও বৈপুল্যতা ঘটায়।

৬. ভিক্ষুগণ, কোন আহার অনুৎপন্ন স্মৃতি-সম্বোজ্ঝাঙ্গ উৎপন্ন করায় ও উৎপন্ন স্মৃতি-সম্বোধ্যঙ্গের ভাবনা পরিপূর্ণ করায়? ভিক্ষুগণ, স্মৃতি-সম্বোজ্ঝাঙ্গ স্থানীয় ধর্মসমূহ বিদ্যমান। তথায় জ্ঞানপূর্বক মনোযোগ ও পুনঃপুন জ্ঞানযুক্ত মনোযোগরূপ আহার অনুৎপন্ন স্মৃতি-সম্বোজ্ঝাঙ্গ উৎপন্ন করায় ও উৎপন্ন স্মৃতি-সম্বোধ্যঙ্গের ভাবনা পরিপূর্ণ করায়।

৭. ভিক্ষুগণ, কোন আহার অনুৎপন্ন ধর্মবিচয়-সম্বোজ্ঝাঙ্গ উৎপন্ন করায় ও উৎপন্ন ধর্মবিচয়-সম্বোধ্যঙ্গের ভাবনা পরিপূর্ণ করায়? ভিক্ষুগণ, কুশলাকুশল, বর্জনীয়-অবর্জনীয়, হীন-প্রণীত ও পাপ-পুণ্য সদৃশ ধর্ম বিদ্যমান। তথায় জ্ঞানপূর্বক মনোযোগ ও পুনঃপুন জ্ঞানযুক্ত মনোযোগরূপ আহার অনুৎপন্ন ধর্মবিচয়-সম্বোজ্ঝাঙ্গ উৎপন্ন করায় ও উৎপন্ন ধর্মবিচয়-সম্বোধ্যঙ্গের ভাবনা পরিপূর্ণ করায়।

৮. ভিক্ষুগণ, কোন আহার অনুৎপন্ন বীর্য-সম্বোজ্ঝাঙ্গ উৎপন্ন করায় ও উৎপন্ন বীর্য-সম্বোধ্যঙ্গের ভাবনা পরিপূর্ণ করায়? ভিক্ষুগণ, আরম্ভধাতু, প্রচেষ্টাধাতু ও পরাক্রমধাতু বিদ্যমান। তথায় জ্ঞানপূর্বক মনোযোগ ও পুনঃপুন জ্ঞানযুক্ত মনোযোগরূপ আহার অনুৎপন্ন বীর্য-সম্বোজ্ঝাঙ্গ উৎপন্ন করায় ও উৎপন্ন বীর্য-সম্বোধ্যঙ্গের ভাবনা পরিপূর্ণ করায়।

৯. ভিক্ষুগণ, কোন আহার অনুৎপন্ন প্রীতি-সম্বোজ্ঝাঙ্গ উৎপন্ন করায় ও উৎপন্ন প্রীতি-সম্বোধ্যঙ্গের ভাবনা পরিপূর্ণ করায়? ভিক্ষুগণ, প্রীতি-সম্বোজ্ঝাঙ্গ স্থানীয় ধর্মসমূহ বিদ্যমান। তথায় জ্ঞানপূর্বক মনোযোগ ও পুনঃপুন জ্ঞানযুক্ত মনোযোগরূপ আহার অনুৎপন্ন প্রীতি-সম্বোজ্ঝাঙ্গ উৎপন্ন করায় ও উৎপন্ন প্রীতি-সম্বোধ্যঙ্গের ভাবনা পরিপূর্ণ করায়।

১০. ভিক্ষুগণ, কোন আহার অনুৎপন্ন প্রশ্রদ্ধি (প্রশান্তি)-সম্বোজ্ঝাঙ্গ উৎপন্ন করায় ও উৎপন্ন প্রশ্রদ্ধি সম্বোধ্যঙ্গের ভাবনা পরিপূর্ণ করায়? ভিক্ষুগণ, কায়-প্রশ্রদ্ধি ও চিত্ত-প্রশ্রদ্ধি বিদ্যমান। তথায় জ্ঞানপূর্বক মনোযোগ ও পুনঃপুন জ্ঞানযুক্ত মনোযোগরূপ আহার অনুৎপন্ন প্রশ্রদ্ধি সম্বোজ্ঝাঙ্গ উৎপন্ন করায় ও উৎপন্ন প্রশ্রদ্ধি সম্বোধ্যঙ্গের ভাবনা পরিপূর্ণ করায়।

১১. ভিক্ষুগণ, কোন আহার অনুৎপন্ন সমাধি-সম্বোজ্ঝাঙ্গ উৎপন্ন করায় ও উৎপন্ন সমাধি-সম্বোধ্যঙ্গের ভাবনা পরিপূর্ণ করায়? ভিক্ষুগণ, শমথ নিমিত্ত ও অব্যগ্র (বা ধীর) নিমিত্ত বিদ্যমান। তথায় জ্ঞানপূর্বক মনোযোগ ও পুনঃপুন জ্ঞানযুক্ত মনোযোগরূপ আহার অনুৎপন্ন সমাধি-সম্বোজ্ঝাঙ্গ উৎপন্ন করায় ও উৎপন্ন সমাধি-সম্বোধ্যঙ্গের ভাবনা পরিপূর্ণ করায়।

১২. ভিক্ষুগণ, কোন আহার অনুৎপন্ন উপেক্ষা-সম্বোজ্ঝাঙ্গ উৎপন্ন করায় ও উৎপন্ন উপেক্ষা-সম্বোধ্যঙ্গের ভাবনা পরিপূর্ণ করায়? ভিক্ষুগণ, উপেক্ষা-সম্বোজ্ঝাঙ্গ স্থানীয় ধর্মসমূহ বিদ্যমান। তথায় জ্ঞানপূর্বক মনোযোগ ও পুনঃপুন জ্ঞানযুক্ত মনোযোগরূপ আহার অনুৎপন্ন উপেক্ষা-সম্বোজ্ঝাঙ্গ উৎপন্ন করায় ও উৎপন্ন উপেক্ষা-সম্বোধ্যঙ্গের ভাবনা পরিপূর্ণ করায়।

১৩. “হে ভিক্ষুগণ, কোন অনাহার অনুৎপন্ন কামচ্ছন্দের উৎপন্ন করায় ও উৎপন্ন কামচ্ছন্দের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, অশুভ নিমিত্ত বিদ্যমান। তথায় জ্ঞানযুক্ত মনোযোগ ও পুনঃপুন জ্ঞানযুক্ত মনোযোগরূপ অনাহার অনুৎপন্ন কামচ্ছন্দ উৎপন্ন করায় ও উৎপন্ন কামচ্ছন্দের অধিক মাত্রায় বৃদ্ধি ও বৈপুল্যতা ঘটায়।

১৪. ভিক্ষুগণ, কোন অনাহার অনুৎপন্ন ব্যাপাদের উৎপন্ন করায় ও উৎপন্ন ব্যাপাদের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, মৈত্রীচিত্তবিমুক্তি বিদ্যমান। তথায় জ্ঞানযুক্ত মনোযোগ ও পুনঃপুন জ্ঞানযুক্ত মনোযোগরূপ অনাহার অনুৎপন্ন ব্যাপাদ উৎপন্ন করায় ও উৎপন্ন ব্যাপাদের অধিক মাত্রায় বৃদ্ধি ও বৈপুল্যতা ঘটায়।

১৫. ভিক্ষুগণ, কোন অনাহার অনুৎপন্ন স্ত্যানমিদ্ধের (আলস্য-তন্দ্রা) উৎপন্ন করায় ও উৎপন্ন স্ত্যানমিদ্ধের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, আরম্ভধাতু, প্রচেষ্টাধাতু ও পরাক্রমধাতু বিদ্যমান। তথায় জ্ঞানযুক্ত মনোযোগ ও পুনঃপুন জ্ঞানযুক্ত মনোযোগরূপ অনাহার অনুৎপন্ন স্ত্যানমিদ্ধ উৎপন্ন করায় ও উৎপন্ন স্ত্যানমিদ্ধের অধিক মাত্রায় বৃদ্ধি ও বৈপুল্যতা ঘটায়।

১৬. ভিক্ষুগণ, কোন অনাহার অনুৎপন্ন ঔদ্ধত্য-কৌকৃত্যের (অনুশোচনা) উৎপন্ন করায় ও উৎপন্ন ঔদ্ধত্য-কৌকৃত্যের অধিক মাত্রায় বৃদ্ধি ও বৈপুল্যতা ঘটায়? ভিক্ষুগণ, চিত্তের উপশম বিদ্যমান। তথায় জ্ঞানযুক্ত মনোযোগ ও পুনঃপুন জ্ঞানযুক্ত মনোযোগরূপ অনাহার অনুৎপন্ন ঔদ্ধত্য-কৌকৃত্য উৎপন্ন করায় ও উৎপন্ন ঔদ্ধত্য-কৌকৃত্যের অধিক মাত্রায় বৃদ্ধি ও বৈপুল্যতা ঘটায়।

১৭. ভিক্ষুগণ, কোন অনাহার অনুৎপন্ন বিচিকিৎসার (সন্দেহ) উৎপন্ন করায় ও উৎপন্ন বিচিকিৎসার অধিক মাত্রায় বৃদ্ধি ও বৈপুল্য ঘটায়? ভিক্ষুগণ, কুশলাকুশল, বর্জনীয়-অবর্জনীয়, হীন-প্রণীত ও পাপ-পুণ্য সদৃশ ধর্ম বিদ্যমান আছে। তথায় জ্ঞানযুক্ত মনোযোগ ও পুনঃপুন জ্ঞানযুক্ত মনোযোগরূপ অনাহার অনুৎপন্ন বিচিকিৎসা উৎপন্ন করায় ও উৎপন্ন বিচিকিৎসার অধিক মাত্রায় বৃদ্ধি ও বৈপুল্যতা ঘটায়।

১৮. ভিক্ষুগণ, কোন অনাহার অনুৎপন্ন স্মৃতি-সম্বোজ্ঝাঙ্গ উৎপন্ন করায় ও উৎপন্ন স্মৃতি-সম্বোধ্যঙ্গের ভাবনা পরিপূর্ণ করায়? ভিক্ষুগণ, স্মৃতি-সম্বোজ্ঝাঙ্গ স্থানীয় ধর্মসমূহ বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ অনাহার অনুৎপন্ন স্মৃতি-সম্বোজ্ঝাঙ্গ উৎপন্ন করায় ও উৎপন্ন স্মৃতি-সম্বোধ্যঙ্গের ভাবনা পরিপূর্ণ করায়।

১৯. ভিক্ষুগণ, কোন অনাহার অনুৎপন্ন ধর্মবিচয়-সম্বোজ্ঝাঙ্গ উৎপন্ন করায় ও উৎপন্ন ধর্মবিচয়-সম্বোধ্যঙ্গের ভাবনা পরিপূর্ণ করায়? ভিক্ষুগণ, কুশলাকুশল, বর্জনীয়-অবর্জনীয়, হীন-প্রণীত ও পাপ-পুণ্য সদৃশ ধর্ম বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ অনাহার অনুৎপন্ন ধর্মবিচয়-সম্বোজ্ঝাঙ্গ উৎপন্ন করায় ও উৎপন্ন ধর্মবিচয়-সম্বোধ্যঙ্গের ভাবনা পরিপূর্ণ করায়।

২০. ভিক্ষুগণ, কোন অনাহার অনুৎপন্ন বীর্য-সম্বোজ্ঝাঙ্গ উৎপন্ন করায় ও উৎপন্ন বীর্য-সম্বোধ্যঙ্গের ভাবনা পরিপূর্ণ করায়? ভিক্ষুগণ, আরম্ভধাতু, প্রচেষ্টাধাতু ও পরাক্রমধাতু বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ অনাহার অনুৎপন্ন বীর্য-সম্বোজ্ঝাঙ্গ উৎপন্ন করায় ও উৎপন্ন বীর্য-সম্বোধ্যঙ্গের ভাবনা পরিপূর্ণ করায়।

২১. ভিক্ষুগণ, কোন অনাহার অনুৎপন্ন প্রীতি-সম্বোজ্ঝাঙ্গ উৎপন্ন করায় ও উৎপন্ন প্রীতি-সম্বোধ্যঙ্গের ভাবনা পরিপূর্ণ করায়? ভিক্ষুগণ, প্রীতি-সম্বোজ্ঝাঙ্গ স্থানীয় ধর্মসমূহ বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ অনাহার অনুৎপন্ন প্রীতি-সম্বোজ্ঝাঙ্গ উৎপন্ন করায় ও উৎপন্ন প্রীতি-সম্বোধ্যঙ্গের ভাবনা পরিপূর্ণ করায়।

২২. ভিক্ষুগণ, কোন অনাহার অনুৎপন্ন প্রশ্রদ্ধি (প্রশান্তি)-সম্বোজ্ঝাঙ্গ উৎপন্ন করায় ও উৎপন্ন প্রশ্রদ্ধি সম্বোধ্যঙ্গের ভাবনা পরিপূর্ণ করায়? ভিক্ষুগণ, কায়-প্রশ্রদ্ধি ও চিত্ত-প্রশ্রদ্ধি বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ অনাহার অনুৎপন্ন প্রশ্রদ্ধি সম্বোজ্ঝাঙ্গ উৎপন্ন করায় ও উৎপন্ন প্রশ্রদ্ধি সম্বোধ্যঙ্গের ভাবনা পরিপূর্ণ করায়।

২৩. ভিক্ষুগণ, কোন অনাহার অনুৎপন্ন সমাধি-সম্বোজ্ঝাঙ্গ উৎপন্ন করায় ও উৎপন্ন সমাধি-সম্বোধ্যঙ্গের ভাবনা পরিপূর্ণ করায়? ভিক্ষুগণ, শমথ-নিমিত্ত ও অব্যগ্র (বা ধীর)-নিমিত্ত বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ অনাহার অনুৎপন্ন সমাধি-সম্বোজ্ঝাঙ্গ উৎপন্ন করায় ও উৎপন্ন সমাধি-সম্বোধ্যঙ্গের ভাবনা পরিপূর্ণ করায়।

২৪. ভিক্ষুগণ, কোন অনাহার অনুৎপন্ন উপেক্ষা-সম্বোজ্ঝাঙ্গ উৎপন্ন করায় ও উৎপন্ন উপেক্ষা-সম্বোধ্যঙ্গের ভাবনা পরিপূর্ণ করায়? ভিক্ষুগণ, উপেক্ষা-সম্বোজ্ঝাঙ্গ স্থানীয় ধর্মসমূহ বিদ্যমান। তথায় ভ্রান্ত-মনোযোগ ও পুনঃপুন ভ্রান্ত-মনোযোগরূপ অনাহার অনুৎপন্ন উপেক্ষা-সম্বোজ্ঝাঙ্গ উৎপন্ন করায় ও উৎপন্ন উপেক্ষা-সম্বোধ্যঙ্গের ভাবনা পরিপূর্ণ করায়।” প্রথম সূত্র।

২. পর্যায় (পদ্ধতি) সূত্র
২৩৩.১. অতঃপর বহুসংখ্যক ভিক্ষু পূর্বাহ্ণ সময়ে চীবর পরিধান করে পাত্র-চীবর নিয়ে শ্রাবস্তীতে পিণ্ডার্থে প্রবেশ করলেন। অনন্তর সেই ভিক্ষুগণের মনে এরূপ চিন্তার উদয় হলো-“শ্রাবস্তীতে পিণ্ডার্থে বিচরণ করতে এখনো অতি সকাল। সুতরাং আমরা অন্যতীর্থিয় পরিব্রাজকদের আরামে (বিহারে) উপস্থিত হবো।”

২. অনন্তর সেই ভিক্ষুগণ অন্যতীর্থিয় পরিব্রাজকদের আরামে উপস্থিত হয়ে তাদের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট সেই ভিক্ষুগণকে অন্যতীর্থিয় পরিব্রাজকেরা এরূপ বললেন :

৩. “হে আবুসোগণ, শ্রমণ গৌতম তাঁর শ্রাবকদের (শিষ্যদের) এরূপে ধর্মদেশনা করেন-‘ভিক্ষুগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। আমরাও আমাদের শ্রাবকদের এরূপে ধর্মদেশনা করি-‘আবুসোগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। এক্ষেত্রে শ্রমণ গৌতম এবং আমাদের ধর্মদেশনা ও অনুশাসনের পার্থক্য, অনৈক্য ও বিভিন্নতা (অসাদৃশ্যতা) কী?”

৪. অতঃপর সেই ভিক্ষুগণ অন্যতীর্থিয় পরিব্রাজকদের কথায় আনন্দিতও হলেন না এবং প্রতিবাদও করলেন না। “ভগবানের নিকট এই ভাষিত বিষয়ের অর্থ জেনে নেব” এই চিন্তা করে আনন্দিত না হয়ে ও প্রতিবাদ না করে আসন হতে উঠে প্রস্থান করলেন। অনন্তর সেই ভিক্ষুগণ শ্রাবস্তীতে পিণ্ডার্থে বিচরণ করে পিণ্ডপাত গ্রহণের পর ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট সেই ভিক্ষুগণ ভগবানকে এরূপ বললেন :

৫. “ভন্তে, আজ আমরা পূর্বাহ্ণ সময়ে চীবর পরিধান করে পাত্র-চীবর নিয়ে শ্রাবস্তীতে পিণ্ডার্থে প্রবেশ করি। তখন আমাদের মনে এরূপ চিন্তা উদয় হয়েছিল, ‘শ্রাবস্তীতে পিণ্ডার্থে বিচরণ করতে এখনো অতি সকাল। সুতরাং আমরা অন্যতীর্থিয় পরিব্রাজকদের আরামে (বিহারে) উপস্থিত হবো’। অনন্তর আমরা অন্যতীর্থিয় পরিব্রাজকদের আরামে উপস্থিত হয়ে তাদের সাথে সম্বোধন করি। সম্বোধনীয় কথা ও কুশল-বিনিময় করে একান্তে উপবেশন করি। একান্তে উপবিষ্ট হলে অন্যতীর্থিয় পরিব্রাজকেরা আমাদের এরূপ বললেন :

৬. আবুসোগণ, শ্রমণ গৌতম তাঁর শ্রাবকদের (শিষ্যদের) এরূপে ধর্মদেশনা করেন-‘ভিক্ষুগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। আমরাও আমাদের শ্রাবকদের এরূপে ধর্মদেশনা করি-‘আবুসোগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। এক্ষেত্রে শ্রমণ গৌতম এবং আমাদের ধর্মদেশনা ও অনুশাসনের পার্থক্য, অনৈক্য ও বিভিন্নতা (অসদৃশ্যতা) কী?”

৭. অতঃপর আমরা সেই অন্যতীর্থিয় পরিব্রাজকদের কথায় আনন্দিতও হলাম না এবং প্রতিবাদও করলাম না। ‘ভগবানের নিকট এই ভাষিত বিষয়ের অর্থ জেনে নেব’ এই চিন্তা করে আনন্দিত না হয়ে ও প্রতিবাদ না করে আসন হতে উঠে প্রস্থান করি।”

৮. “হে ভিক্ষুগণ, এরূপ মতবাদী অন্যতীর্থিয় পরিব্রাজকগণকে এরূপ বলা উচিত-‘আবুসোগণ, এমন পর্যায় আছে, যদ্দরুন পঞ্চ নীবরণ দশ প্রকার হয় ও সপ্ত বোজ্ঝাঙ্গ চর্তুদশ প্রকার হয়। এরূপ প্রশ্ন করা হলে অন্যতীর্থিয় পরিব্রাজকগণ তা ব্যাখ্যা করতে সক্ষম হবে না, অধিকন্তু মনোব্যথা পাবে। তার কারণ কী? কারণ তা তাদের অজ্ঞাত বিষয়। ভিক্ষুগণ, “তথাগত, তথাগত শ্রাবক অথবা এখান হতে (এই ধর্ম-বিনয় হতে) ধর্মশ্রবণ করা ব্যক্তি ব্যতীত আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এবং কি সদেব-মনুষ্যলোকের মধ্যে কোথাও কাউকে দেখতে পাচ্ছি না, যে এই প্রশ্নের সমাধান করে চিত্তকে সন্তুষ্ট করতে পারে।”

৯. ভিক্ষুগণ, এমন কোনো পর্যায় বিদ্যমান আছে, যদ্দরুন পঞ্চ নীবরণ দশ প্রকার হয়? যা অধ্যাত্ম কামচ্ছন্দ তা নীবরণ এবং যা বাহ্যিক কামচ্ছন্দ তাও নীবরণ। এরূপে ‘কামচ্ছন্দ-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। যা অধ্যাত্ম ব্যাপাদ তা নীবরণ এবং যা বাহ্যিক ব্যাপাদ তাও নীবরণ। এরূপে ‘ব্যাপাদ-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। যা স্ত্যান (অলসতা) তাই নীবরণ এবং যা মিদ্ধ (নিদ্রালুতা) তাও নীবরণ। এরূপে ‘স্ত্যানমিদ্ধ-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। যা ঔদ্ধত্য তা নীবরণ ও যা কৌকৃত্য তাও নীবরণ। এরূপে ‘ঔদ্ধত্য-কৌকৃত্য-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। এবং যা অধ্যাত্ম বিষয়ে বিচিকিৎসা তা নীবরণ ও যা বাহ্যিক বিষয়ে বিচিকিৎসা তাও নীবরণ। ‘বিচিকিৎসা-নীবরণ’ এরূপেই উদ্দেশ বা গণনা করা হয়। এই পর্যায়েই তা দ্বিবিধ হয়। ভিক্ষুগণ, এই পর্যায়ই বিদ্যমান আছে, যদ্দরুন পঞ্চ নীবরণ দশ প্রকার হয়।”

১০. “ভিক্ষুগণ, এমন কোনো পর্যায় বিদ্যমান আছে, যদ্দরুন সপ্ত বোজ্ঝাঙ্গ চতুর্দশ প্রকার হয়? অধ্যাত্ম ধর্মে যা স্মৃতি তা স্মৃতি-সম্বোজ্ঝাঙ্গ এবং বাহ্যিক ধর্মে যা স্মৃতি তাও স্মৃতি-সম্বোজ্ঝাঙ্গ। ‘স্মৃতি-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা অধ্যাত্ম ধর্মে প্রজ্ঞা দ্বারা গবেষণা, পুঙ্খানুপুঙ্খরূপে অনুসন্ধান, বিচার ও সাক্ষাৎ করা তা হচ্ছে ধর্মবিচয়-সম্বোজ্ঝাঙ্গ এবং যা বাহ্যিক ধর্মে প্রজ্ঞা দ্বারা গবেষণা, পুঙ্খানুপুঙ্খরূপে অনুসন্ধান, বিচার ও সাক্ষাৎ করা তাও ধর্মবিচয়-সম্বোজ্ঝাঙ্গ। ‘ধর্মবিচয়-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা কায়িক বীর্য তা বীর্য-সম্বোজ্ঝাঙ্গ এবং যা চৈতসিক বীর্য তাও বীর্য-সম্বোজ্ঝাঙ্গ। ‘বীর্য-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা সবিতর্ক-সবিচার প্রীতি তা প্রীতি-সম্বোজ্ঝাঙ্গ ও যা অবিতর্ক-অবিচার প্রীতি তাও প্রীতি-সম্বোজ্ঝাঙ্গ। ‘প্রীতি-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা কায়-প্রশ্রদ্ধি (প্রশান্তি) তা প্রশ্রদ্ধি সম্বোজ্ঝাঙ্গ এবং যা চিত্ত-প্রশ্রদ্ধি তাও প্রশ্রদ্ধি সম্বোজ্ঝাঙ্গ। ‘প্রশ্রদ্ধি সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা সবিতর্ক-সবিচার সমাধি তা সমাধি-সম্বোজ্ঝাঙ্গ ও যা অবিতর্ক-অবিচার সমাধি তাও সমাধি-সম্বোজ্ঝাঙ্গ। ‘সমাধি-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, অধ্যাত্ম ধর্মে যা উপেক্ষা তা উপেক্ষা-সম্বোজ্ঝাঙ্গ এবং বাহ্যিক ধর্মে যা উপেক্ষা তাও উপেক্ষা-সম্বোজ্ঝাঙ্গ। ‘উপেক্ষা-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।” দ্বিতীয় সূত্র।

৩. অগ্নি সূত্র
২৩৪.১. অতঃপর বহুসংখ্যক ভিক্ষু পূর্বাহ্ণ সময়ে চীবর পরিধান করে পাত্র-চীবর নিয়ে শ্রাবস্তীতে পিণ্ডার্থে প্রবেশ করলেন। অনন্তর সেই ভিক্ষুগণের মনে এরূপ চিন্তার উদয় হলো-“শ্রাবস্তীতে পিণ্ডার্থে বিচরণ করতে এখনো অতি সকাল। সুতরাং আমরা অন্যতীর্থিয় পরিব্রাজকদের আরামে (বিহারে) উপস্থিত হবো।”

২. অনন্তর সেই ভিক্ষুগণ অন্যতীর্থিয় পরিব্রাজকদের আরামে উপস্থিত হয়ে তাদের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট সেই ভিক্ষুগণকে অন্যতীর্থিয় পরিব্রাজকেরা এরূপ বললেন :

৩. “হে আবুসোগণ, শ্রমণ গৌতম তাঁর শ্রাবকদের (শিষ্যদের) এরূপে ধর্মদেশনা করেন-‘ভিক্ষুগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। আমরাও আমাদের শ্রাবকদের এরূপে ধর্মদেশনা করি-‘আবুসোগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। এক্ষেত্রে শ্রমণ গৌতম এবং আমাদের ধর্মদেশনা ও অনুশাসনের পার্থক্য, অনৈক্য ও বিভিন্নতা (অসাদৃশ্যতা) কী?”

৪. অতঃপর সেই ভিক্ষুগণ অন্যতীর্থিয় পরিব্রাজকদের কথায় আনন্দিতও হলেন না এবং প্রতিবাদও করলেন না। “ভগবানের নিকট এই ভাষিত বিষয়ের অর্থ জেনে নেব” এই চিন্তা করে আনন্দিত না হয়ে ও প্রতিবাদ না করে আসন হতে উঠে প্রস্থান করলেন। অনন্তর সেই ভিক্ষুগণ শ্রাবস্তীতে পিণ্ডার্থে বিচরণ করে পিণ্ডপাত গ্রহণের পর ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট সেই ভিক্ষুগণ ভগবানকে এরূপ বললেন :

৫. “ভন্তে, আজ আমরা পূর্বাহ্ণ সময়ে চীবর পরিধান করে পাত্র-চীবর নিয়ে শ্রাবস্তীতে পিণ্ডার্থে প্রবেশ করি। তখন আমাদের মনে এরূপ চিন্তা উদয় হয়েছিল, ‘শ্রাবস্তীতে পিণ্ডার্থে বিচরণ করতে এখনো অতি সকাল। সুতরাং আমরা অন্যতীর্থিয় পরিব্রাজকদের আরামে (বিহারে) উপস্থিত হবো’। অনন্তর আমরা অন্যতীর্থিয় পরিব্রাজকদের আরামে উপস্থিত হয়ে তাদের সাথে সম্বোধন করি। সম্বোধনীয় কথা ও কুশল-বিনিময় করে একান্তে উপবেশন করি। একান্তে উপবিষ্ট হলে অন্যতীর্থিয় পরিব্রাজকেরা আমাদের এরূপ বললেন :

৬. আবুসোগণ, শ্রমণ গৌতম তাঁর শ্রাবকদের (শিষ্যদের) এরূপে ধর্মদেশনা করেন-‘ভিক্ষুগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। আমরাও আমাদের শ্রাবকদের এরূপে ধর্মদেশনা করি-‘আবুসোগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে সপ্ত বোজ্ঝাঙ্গ যথাভূতরূপে ভাবিত কর’। এক্ষেত্রে শ্রমণ গৌতম এবং আমাদের ধর্মদেশনা ও অনুশাসনের পার্থক্য, অনৈক্য ও বিভিন্নতা (অসাদৃশ্যতা) কী?”

৭. অতঃপর আমরা সেই অন্যতীর্থিয় পরিব্রাজকদের কথায় আনন্দিতও হলাম না এবং প্রতিবাদও করলাম না। ‘ভগবানের নিকট এই ভাষিত বিষয়ের অর্থ জেনে নেব’ এই চিন্তা করে আনন্দিত না হয়ে ও প্রতিবাদ না করে আসন হতে উঠে প্রস্থান করি।”

৮. “হে ভিক্ষুগণ, এরূপ মতবাদী অন্যতীর্থিয় পরিব্রাজকগণকে এরূপ বলা উচিত-‘আবুসোগণ, এমন পর্যায় আছে, যদ্দরুন পঞ্চ নীবরণ দশ প্রকার হয় ও সপ্ত বোজ্ঝাঙ্গ চর্তুদশ প্রকার হয়। এরূপ প্রশ্ন করা হলে অন্যতীর্থিয় পরিব্রাজকগণ তা ব্যাখ্যা করতে সক্ষম হবে না, অধিকন্তু মনোব্যথা পাবে। তার কারণ কী? কারণ তা তাদের অজ্ঞাত বিষয়। ভিক্ষুগণ, “তথাগত, তথাগত শ্রাবক ও এখান হতে (এই ধর্ম-বিনয় হতে) ধর্মশ্রবণ করা ব্যতীত আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এবং কি সদেব-মনুষ্যলোকের মধ্যে কোথাও কাউকে দেখতে পাচ্ছি না, যে এই প্রশ্নের সমাধান করে চিত্তকে সন্তুষ্ট করতে পারে।”

৯. ভিক্ষুগণ, এমন কোনো পর্যায় বিদ্যমান আছে, যদ্দরুন পঞ্চ নীবরণ দশ প্রকার হয়? যা অধ্যাত্ম কামচ্ছন্দ তা নীবরণ এবং যা বাহ্যিক কামচ্ছন্দ তাও নীবরণ। এরূপে ‘কামচ্ছন্দ-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। যা অধ্যাত্ম ব্যাপাদ তা নীবরণ এবং যা বাহ্যিক ব্যাপাদ তাও নীবরণ। এরূপে ‘ব্যাপাদ-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। যা স্ত্যান (অলসতা) তাই নীবরণ এবং যা মিদ্ধ (নিদ্রালুতা) তাও নীবরণ। এরূপে ‘স্ত্যানমিদ্ধ-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। যা ঔদ্ধত্য তা নীবরণ ও যা কৌকৃত্য তাও নীবরণ। এরূপে ‘ঔদ্ধত্য-কৌকৃত্য-নীবরণ’ উদ্দেশ বা গণনা করা হয়। এই পর্যায়েই তা দ্বিবিধ হয়। এবং যা অধ্যাত্ম বিষয়ে বিচিকিৎসা তা নীবরণ ও যা বাহ্যিক বিষয়ে বিচিকিৎসা তাও নীবরণ। ‘বিচিকিৎসা-নীবরণ’ এরূপেই উদ্দেশ বা গণনা করা হয়। এই পর্যায়েই তা দ্বিবিধ হয়। ভিক্ষুগণ, এই পর্যায় বিদ্যমান আছে, যদ্দরুন পঞ্চ নীবরণ দশ প্রকার হয়।”

১০. “ভিক্ষুগণ, এমন কোনো পর্যায় বিদ্যমান আছে, যদ্দরুন সপ্ত বোজ্ঝাঙ্গ চর্তুদশ প্রকার হয়? অধ্যাত্ম ধর্মে যা স্মৃতি তা স্মৃতি-সম্বোজ্ঝাঙ্গ এবং বাহ্যিক ধর্মে যা স্মৃতি তাও স্মৃতি-সম্বোজ্ঝাঙ্গ। ‘স্মৃতি-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা অধ্যাত্ম ধর্মে প্রজ্ঞা দ্বারা গবেষণা, পুঙ্খানুপুঙ্খরূপে অনুসন্ধান, বিচার ও সাক্ষাৎ করা তা হচ্ছে ধর্মবিচয়-সম্বোজ্ঝাঙ্গও যা বাহ্যিক ধর্মে প্রজ্ঞা দ্বারা গবেষণা, পুঙ্খানুপুঙ্খরূপে অনুসন্ধান, বিচার ও সাক্ষাৎ করা তাও ধর্মবিচয়-সম্বোজ্ঝাঙ্গ। ‘ধর্মবিচয়-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা কায়িক বীর্য তা বীর্য-সম্বোজ্ঝাঙ্গ এবং যা চৈতসিক বীর্য তাও বীর্য-সম্বোজ্ঝাঙ্গ। ‘বীর্য-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা সবিতর্ক-সবিচার প্রীতি তা প্রীতি-সম্বোজ্ঝাঙ্গ ও যা অবিতর্ক-অবিচার প্রীতি তাও প্রীতি-সম্বোজ্ঝাঙ্গ। ‘প্রীতি-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা কায় প্রশ্রদ্ধি (প্রশান্তি) তা প্রশ্রদ্ধি সম্বোজ্ঝাঙ্গ এবং যা চিত্ত প্রশ্রদ্ধি তাও প্রশ্রদ্ধি সম্বোজ্ঝাঙ্গ। ‘প্রশ্রদ্ধি সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, যা সবিতর্ক-সবিচার সমাধি তা সমাধি-সম্বোজ্ঝাঙ্গ ও যা অবিতর্ক-অবিচার সমাধি তাও সমাধি-সম্বোজ্ঝাঙ্গ। ‘সমাধি-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।

ভিক্ষুগণ, অধ্যাত্ম ধর্মে যা উপেক্ষা তা উপেক্ষা-সম্বোজ্ঝাঙ্গ এবং বাহ্যিক ধর্মে যা উপেক্ষা তাও উপেক্ষা-সম্বোজ্ঝাঙ্গ। ‘উপেক্ষা-সম্বোজ্ঝাঙ্গ’ এরূপেই উদ্দেশ বা পরিগণিত হয়। এই পর্যায়েই তা দ্বিবিধ হয়।”

১১. “হে ভিক্ষুগণ, এরূপ মতবাদী অন্যতীর্থিয় পরিব্রাজকগণকে এরূপ বলা উচিত-‘আবুসোগণ, যেই সময়ে চিত্ত লীন (লয়প্রাপ্ত) হয় সেই সময়ে কোন কোন বোজ্ঝাঙ্গ ভাবনার জন্য অনুপযুক্ত এবং কোন কোন বোজ্ঝাঙ্গ ভাবনার জন্য উপযুক্ত? যেই সময়ে চিত্ত উদ্ধত (উদ্বিগ্ন) হয় সেই সময়ে কোন কোন বোজ্ঝাঙ্গ ভাবনার জন্য অনুপযুক্ত এবং কোন কোন বোজ্ঝাঙ্গ ভাবনার জন্য উপযুক্ত? এরূপ প্রশ্ন করা হলে অন্যতীর্থিয় পরিব্রাজকগণ তা ব্যাখ্যা করতে সক্ষম হবে না, অধিকন্তু মনোব্যথা পাবে। তার কারণ কী? কারণ তা তাদের অজ্ঞাত বিষয়।

১২. ভিক্ষুগণ, তথাগত, তথাগত শ্রাবক ও এখান হতে (এই ধর্ম-বিনয় হতে) ধর্মশ্রবণ করা ব্যতীত আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এবং কি সদেব-মনুষ্যলোকের মধ্যে কোথাও কাউকে দেখতে পাচ্ছি না, যে এই প্রশ্নের সমাধান করে চিত্তকে সন্তুষ্ট করতে পারে।

১৩. ভিক্ষুগণ, যেই সময়ে চিত্ত লীন (লয়প্রাপ্ত) হয় সেই সময়ে প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবনার জন্য অনুপযুক্ত। তার কারণ কী? সেই লীন চিত্ত এই ধর্মসমূহের দ্বারা অনায়াসে উৎপন্ন হয় না।

ভিক্ষুগণ, যেমন মনে কর, এক ব্যক্তি ক্ষুদ্রাকারে অগ্নি প্রজ্জ্বলন করতে চাচ্ছে। তখন সে যদি তথায় আর্দ্র তৃণ, ভিজা গোময় ও তাজা কাষ্ঠাদি নিক্ষেপ করে। তদুপরি জল ও বাতাস দেয় এবং ধূলি ছিটিয়ে দেয়; তাহলে কি সেই ব্যক্তি সেই অগ্নি প্রজ্জ্বলন করতে সক্ষম হবে? “না, ভন্তে।”

ভিক্ষুগণ, ঠিক এরূপেই যেই সময়ে চিত্ত লীন (লয়প্রাপ্ত) হয় সেই সময়ে প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবনার জন্য অনুপযুক্ত। তার কারণ কী? সেই লীন চিত্ত এই ধর্মসমূহের দ্বারা অনায়াসে উৎপন্ন হয় না।

১৪. ভিক্ষুগণ, যেই সময়ে চিত্ত লীন (লয়প্রাপ্ত) হয় সেই সময়ে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ ও প্রীতি-সম্বোজ্ঝাঙ্গ ভাবনার জন্য উপযুক্ত। তার কারণ কী? সেই লীন চিত্ত এই ধর্মসমূহের দ্বারা সহজে উৎপন্ন হয়।

ভিক্ষুগণ, যেমন মনে কর, এক ব্যক্তি ক্ষুদ্রাকারে অগ্নি প্রজ্জ্বলন করতে চাচ্ছে। তখন সে যদি তথায় শুষ্ক তৃণ, শুষ্ক গোময় ও শুষ্ক কাষ্ঠাদি নিক্ষেপ করে। তদুপরি মুখ দিয়ে বাতাস দেয় এবং ধূলি ছিটিয়ে না দেয়; তাহলে কি সেই ব্যক্তি সেই অগ্নি প্রজ্জ্বলন করতে সক্ষম হবে? “হ্যাঁ, ভন্তে।”

ভিক্ষুগণ, ঠিক এরূপেই যেই সময়ে চিত্ত লীন (লয়প্রাপ্ত) হয় সেই সময়ে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ ও প্রীতি-সম্বোজ্ঝাঙ্গ ভাবনার জন্য উপযুক্ত। তার কারণ কী? সেই লীন চিত্ত এই ধর্মসমূহের দ্বারা সহজে উৎপন্ন হয়।

১৫. ভিক্ষুগণ, যেই সময়ে চিত্ত উদ্ধত (উদ্ধিগ্ন) হয় সেই সময়ে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ ও প্রীতি-সম্বোজ্ঝাঙ্গ ভাবনার জন্য অনুপযুক্ত। তার কারণ কী? সেই উদ্ধত চিত্ত এই ধর্মসমূহের দ্বারা উপশম হওয়া দুরূহ হয়।

ভিক্ষুগণ, যেমন মনে কর, এক ব্যক্তি বিরাটাকার অগ্নিস্কন্ধ নির্বাপণ করতে চাচ্ছে। তখন সে যদি তথায় শুষ্ক তৃণ, শুষ্ক গোময় ও শুষ্ক কাষ্ঠাদি নিক্ষেপ করে। তদুপরি মুখ দিয়ে বাতাস দেয় এবং ধূলি ছিটিয়ে না দেয়; তাহলে কি সেই ব্যক্তি সেই অগ্নিস্কন্ধ নির্বাপণ করতে সক্ষম হবে? “না, ভন্তে।”

ভিক্ষুগণ, ঠিক এরূপেই যেই সময়ে চিত্ত উদ্ধত হয় সেই সময়ে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ ও প্রীতি-সম্বোজ্ঝাঙ্গ ভাবনার জন্য অনুপযুক্ত। তার কারণ কী? সেই উদ্ধত চিত্ত এই ধর্মসমূহের দ্বারা উপশম হওয়া দুরূহ হয়।

১৬. ভিক্ষুগণ, যেই সময়ে চিত্ত উদ্ধত (উদ্বিগ্ন) হয় সেই সময়ে প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবনার জন্য উপযুক্ত। তার কারণ কী? সেই উদ্ধত চিত্ত এই ধর্মসমূহের দ্বারা উত্তমরূপে উপশম হয়।

ভিক্ষুগণ, যেমন মনে কর, এক ব্যক্তি বিরাটাকার অগ্নিস্কন্ধ নির্বাপণ করতে চাচ্ছে। তখন সে যদি তথায় আর্দ্র তৃণ, ভিজা গোময় ও তাজা কাষ্ঠাদি নিক্ষেপ করে। তদুপরি জল ও বাতাস দেয় এবং ধূলি ছিটিয়ে দেয়; তাহলে কি সেই ব্যক্তি সেই অগ্নিস্কন্ধ নির্বাপণ করতে সক্ষম হবে? “হ্যাঁ, ভন্তে।”

ভিক্ষুগণ, ঠিক এরূপেই যেই সময়ে চিত্ত উদ্ধত হয় সেই সময়ে প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবনার জন্য উপযুক্ত। তার কারণ কী? সেই উদ্ধত চিত্ত এই ধর্মসমূহের দ্বারা উত্তমরূপে উপশম হয়। ভিক্ষুগণ, স্মৃতিকেই আমি সবকিছু বলি।” তৃতীয় সূত্র।

৪. মৈত্রীসহগত সূত্র
২৩৫.১. একসময় ভগবান কোলিয়তে হরিদ্রবস্তুন নামক কোলিয়দের গ্রামে অবস্থান করছিলেন। অতঃপর বহুসংখ্যক ভিক্ষু পূর্বাহ্ণ সময়ে চীবর পরিধান করে পাত্র-চীবর নিয়ে হরিদ্র বসনে পিণ্ডার্থে প্রবেশ করলেন। অনন্তর সেই ভিক্ষুগণের মনে এরূপ চিন্তার উদয় হলো-“হরিদ্র বসনে পিণ্ডার্থে বিচরণ করতে এখনো অতি সকাল। সুতরাং আমরা অন্যতীর্থিয় পরিব্রাজকদের আরামে (বিহারে) উপস্থিত হবো।”

২. অনন্তর সেই ভিক্ষুগণ অন্যতীর্থিয় পরিব্রাজকদের আরামে উপস্থিত হয়ে তাদের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট সেই ভিক্ষুগণকে অন্যতীর্থিয় পরিব্রাজকেরা এরূপ বললেন :

৩. “হে আবুসোগণ, শ্রমণ গৌতম তাঁর শ্রাবকদের (শিষ্যদের) এরূপে ধর্মদেশনা করেন-‘ভিক্ষুগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে মৈত্রীসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মৈত্রীসহগত চিত্তে স্ফুরিত (পরিব্যাপ্ত) করে অবস্থান কর। করুণাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে করুণাসহগত চিত্তে স্ফুরিত করে অবস্থান কর। মুদিতাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মুদিতাসহগত চিত্তে স্ফুরিত করে অবস্থান কর। উপেক্ষাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে উপেক্ষাসহগত চিত্তে স্ফুরিত করে অবস্থান কর।’

৪. আবুসোগণ, আমরাও আমাদের শ্রাবকদের এরূপে ধর্মদেশনা করি-‘আবুসোগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে মৈত্রীসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মৈত্রীসহগত চিত্তে স্ফুরিত (পরিব্যাপ্ত) করে অবস্থান কর। করুণাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে করুণাসহগত চিত্তে স্ফুরিত করে অবস্থান কর। মুদিতাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মুদিতাসহগত চিত্তে স্ফুরিত করে অবস্থান কর। উপেক্ষাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে উপেক্ষাসহগত চিত্তে স্ফুরিত করে অবস্থান কর। আবুসোগণ, এক্ষেত্রে শ্রমণ গৌতম এবং আমাদের ধর্মদেশনা ও অনুশাসনের পার্থক্য, অনৈক্য ও বিভিন্নতা (অসাদৃশ্যতা) কী?”

৫. অতঃপর সেই ভিক্ষুগণ অন্যতীর্থিয় পরিব্রাজকদের কথায় আনন্দিতও হলেন না এবং প্রতিবাদও করলেন না। “ভগবানের নিকট এই ভাষিত বিষয়ের অর্থ জেনে নেব” এই চিন্তা করে আনন্দিত না হয়ে ও প্রতিবাদ না করে আসন হতে উঠে প্রস্থান করলেন। অনন্তর সেই ভিক্ষুগণ হরিদ্র বসনে পিণ্ডার্থে বিচরণ করে পিণ্ডপাত গ্রহণের পর ভগবানের নিকট উপস্থিত হলেন। উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট সেই ভিক্ষুগণ ভগবানকে এরূপ বললেন :

৬. “ভন্তে, আজ আমরা পূর্বাহ্ণ সময়ে চীবর পরিধান করে পাত্র-চীবর নিয়ে হরিদ্র বসনে পিণ্ডার্থে প্রবেশ করি। তখন আমাদের মনে এরূপ চিন্তা উদয় হয়েছিল, হরিদ্র বসনে পিণ্ডার্থে বিচরণ করতে এখনো অতি সকাল। সুতরাং আমরা অন্যতীর্থিয় পরিব্রাজকদের আরামে (বিহারে) উপস্থিত হবো’। অনন্তর আমরা অন্যতীর্থিয় পরিব্রাজকদের আরামে উপস্থিত হয়ে তাদের সাথে সম্বোধন করি। সম্বোধনীয় কথা ও কুশল-বিনিময় করে একান্তে উপবেশন করি। একান্তে উপবিষ্ট হলে অন্যতীর্থিয় পরিব্রাজকেরা আমাদের এরূপ বললেন :

৭. “হে আবুসোগণ, শ্রমণ গৌতম তাঁর শ্রাবকদের (শিষ্যদের) এরূপে ধর্মদেশনা করেন-‘ভিক্ষুগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে মৈত্রীসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মৈত্রীসহগত চিত্তে স্ফুরিত (পরিব্যাপ্ত) করে অবস্থান কর। করুণাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে করুণাসহগত চিত্তে স্ফুরিত করে অবস্থান কর। মুদিতাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মুদিতাসহগত চিত্তে স্ফুরিত করে অবস্থান কর। উপেক্ষাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে উপেক্ষাসহগত চিত্তে স্ফুরিত করে অবস্থান কর।’

৮. আবুসোগণ, আমরাও আমাদের শ্রাবকদের এরূপে ধর্মদেশনা করি-‘আবুসোগণ, এসো, তোমরা পঞ্চ নীবরণ প্রহান করে ও চিত্তের উপক্লেশ প্রজ্ঞা দ্বারা দুর্বল করে মৈত্রীসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মৈত্রীসহগত চিত্তে স্ফুরিত (পরিব্যাপ্ত) করে অবস্থান কর। করুণাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে করুণাসহগত চিত্তে স্ফুরিত করে অবস্থান কর। মুদিতাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে মুদিতাসহগত চিত্তে স্ফুরিত করে অবস্থান কর। উপেক্ষাসহগত চিত্তে এক দিকে স্ফুরিত (পরিব্যাপ্ত) করে অবস্থান কর। তথা দুই দিকে, তিন দিকে ও চারি দিকে স্ফুরিত করে অবস্থান কর। এরূপেই ঊর্ধ্বে, অধঃ, নিম্নে, আড়াআড়িভাবে, সর্বত্র, সকল প্রাণী ও সমগ্র লোকের প্রতি বিপুল, মহদ্গত (মহান), অপ্রমাণ, অবৈরী ও মিত্রভাবাপন্ন হয়ে উপেক্ষাসহগত চিত্তে স্ফুরিত করে অবস্থান কর। আবুসোগণ, এক্ষেত্রে শ্রমণ গৌতম এবং আমাদের ধর্মদেশনা ও অনুশাসনের পার্থক্য, অনৈক্য ও বিভিন্নতা (অসাদৃশ্যতা) কী?”

৯. অতঃপর আমরা সেই অন্যতীর্থিয় পরিব্রাজকদের কথায় আনন্দিতও হলাম না এবং প্রতিবাদও করলাম না। ‘ভগবানের নিকট এই ভাষিত বিষয়ের অর্থ জেনে নেব’ এই চিন্তা করে আনন্দিত না হয়ে ও প্রতিবাদ না করে আসন হতে উঠে প্রস্থান করি।

১০. “হে ভিক্ষুগণ, এরূপ মতবাদী অন্যতীর্থিয় পরিব্রাজকগণকে এরূপ বলা উচিত-‘আবুসোগণ, মৈত্রীচিত্ত-বিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? করুণাচিত্ত-বিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? মুদিতাচিত্তবিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? উপেক্ষাচিত্তবিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? এরূপ প্রশ্ন করা হলে অন্যতীর্থিয় পরিব্রাজকগণ তা ব্যাখ্যা করতে সক্ষম হবে না, অধিকন্তু মনোব্যথা পাবে। তার কারণ কী? কারণ তা তাদের অজ্ঞাত বিষয়।

১১. ভিক্ষুগণ, মৈত্রীচিত্ত-বিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৈত্রীসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৈত্রীসহগত ধর্মবিচয়-সম্বোজ্ঝাঙ্গ, মৈত্রীসহগত বীর্য-সম্বোজ্ঝাঙ্গ, মৈত্রীসহগত প্রীতি-সম্বোজ্ঝাঙ্গ, মৈত্রীসহগত প্রশ্রদ্ধি (প্রশান্তি)-সম্বোজ্ঝাঙ্গ, মৈত্রীসহগত সমাধি-সম্বোজ্ঝাঙ্গ ও মৈত্রীসহগত উপেক্ষা-সম্বোজ্ঝাঙ্গ ভাবিত করে। সে যদি ‘অপ্রতিকূলে প্রতিকূল-সংজ্ঞী কয়ে অবস্থান করতে’ প্রত্যাশা করে, তথায় সে প্রতিকূল-সংজ্ঞী হয়ে অবস্থান করে। যদি ‘প্রতিকূলে অপ্রতিকূল-সংজ্ঞী হয়ে অবস্থান করতে’ প্রত্যাশা করে, তথায় সে অপ্রতিকূল-সংজ্ঞী হয়ে অবস্থান করে। ‘অপ্রতিকূলে ও প্রতিকূলে প্রতিকূল-সংজ্ঞী হয়ে অবস্থান করতে’ প্রত্যাশা করলে, সে তথায় প্রতিকূল-সংজ্ঞী হয়ে অবস্থান করে। আর ‘প্রতিকূলে ও অপ্রতিকূলে অপ্রতিকূল-সংজ্ঞী হয়ে অবস্থান করতে’ প্রত্যাশা করলে, তথায় সে অপ্রতিকূল-সংজ্ঞী হয়ে অবস্থান করে। এবং যদি ‘অপ্রতিকূল ও প্রতিকূল উভয়কে পরিহার করে স্মৃতিমান, সম্প্রজ্ঞানী ও উপেক্ষক হয়ে অবস্থান করতে’ প্রত্যাশা করে, সে তথায় স্মৃতিমান, সম্প্রজ্ঞানী ও উপেক্ষক হয়ে এবং শুভ বিমোক্ষ লাভ করে অবস্থান করে। ভিক্ষুগণ, মৈত্রীচিত্ত-বিমুক্তিকে আমি পরম শুভ বা কল্যাণপ্রদ বলি। এক্ষেত্রে প্রজ্ঞাবান ভিক্ষুর বিমুক্তি অভেদ্য হয়।

১২. ভিক্ষুগণ, করুণাচিত্ত-বিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী করুণাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী করুণাসহগত ধর্মবিচয়-সম্বোজ্ঝাঙ্গ, করুণাসহগত বীর্য-সম্বোজ্ঝাঙ্গ, করুণাসহগত প্রীতি-সম্বোজ্ঝাঙ্গ, করুণাসহগত প্রশ্রদ্ধি (প্রশান্তি)-সম্বোজ্ঝাঙ্গ, করুণাসহগত সমাধি-সম্বোজ্ঝাঙ্গ ও করুণাসহগত উপেক্ষা-সম্বোজ্ঝাঙ্গ ভাবিত করে। সে যদি ‘অপ্রতিকূলে প্রতিকূল-সংজ্ঞী কয়ে অবস্থান করতে’ প্রত্যাশা করে, তথায় সে প্রতিকূল-সংজ্ঞী হয়ে অবস্থান করে। যদি ‘প্রতিকূলে অপ্রতিকূল-সংজ্ঞী কয়ে অবস্থান করতে’ প্রত্যাশা করে, তথায় সে অপ্রতিকূল-সংজ্ঞী হয়ে অবস্থান করে। ‘অপ্রতিকূলে ও প্রতিকূলে প্রতিকূল-সংজ্ঞী কয়ে অবস্থান করতে’ প্রত্যাশা করলে, সে তথায় প্রতিকূল-সংজ্ঞী হয়ে অবস্থান করে। আর ‘প্রতিকূলে ও অপ্রতিকূলে অপ্রতিকূল-সংজ্ঞী হয়ে অবস্থান করতে’ প্রত্যাশা করলে, তথায় সে অপ্রতিকূল-সংজ্ঞী হয়ে অবস্থান করে। এবং যদি ‘অপ্রতিকূল ও প্রতিকূল উভয়কে পরিহার করে স্মৃতিমান, সম্প্রজ্ঞানী ও উপেক্ষক হয়ে অবস্থান করতে’ প্রত্যাশা করে, সে তথায় স্মৃতিমান, সম্প্রজ্ঞানী ও উপেক্ষক হয়ে অবস্থান করে। সকল রূপসংজ্ঞা অতিক্রম করে, প্রতিঘ-সংজ্ঞা ধ্বংস করে ও বিভিন্ন-সংজ্ঞার (বহুবিধ চেতনা) প্রতি অমনোযোগী হয়ে ‘অনন্ত-আকাশ’ এরূপ আকাশ-অনন্তায়তন (লৌকিক চারি অরূপাবচর ধ্যানের প্রথম স্তর) ধ্যান লাভ করে অবস্থান করে। ভিক্ষুগণ, আকাশ-অনন্তায়তন পরমকে আমি বিমুক্তি করুণাচিত্ত বলি। এক্ষেত্রে প্রজ্ঞাবান ভিক্ষুর বিমুক্তি অভেদ্য হয়।

১৩. ভিক্ষুগণ, মুদিতাচিত্তবিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মুদিতাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মুদিতাসহগত ধর্মবিচয়-সম্বোজ্ঝাঙ্গ, মুদিতাসহগত বীর্য-সম্বোজ্ঝাঙ্গ, মুদিতাসহগত প্রীতি-সম্বোজ্ঝাঙ্গ, মুদিতাসহগত প্রশ্রদ্ধি (প্রশান্তি)-সম্বোজ্ঝাঙ্গ, মুদিতাসহগত সমাধি-সম্বোজ্ঝাঙ্গ ও মুদিতাসহগত উপেক্ষা-সম্বোজ্ঝাঙ্গ ভাবিত করে। সে যদি ‘অপ্রতিকূলে প্রতিকূল-সংজ্ঞী কয়ে অবস্থান করতে’ প্রত্যাশা করে, তথায় সে প্রতিকূল-সংজ্ঞী হয়ে অবস্থান করে। যদি ‘প্রতিকূলে অপ্রতিকূল-সংজ্ঞী কয়ে অবস্থান করতে’ প্রত্যাশা করে, তথায় সে অপ্রতিকূল-সংজ্ঞী হয়ে অবস্থান করে। ‘অপ্রতিকূলে ও প্রতিকূলে প্রতিকূল-সংজ্ঞী কয়ে অবস্থান করতে’ প্রত্যাশা করলে, সে তথায় প্রতিকূল-সংজ্ঞী হয়ে অবস্থান করে। আর ‘প্রতিকূলে ও অপ্রতিকূলে অপ্রতিকূল-সংজ্ঞী হয়ে অবস্থান করতে’ প্রত্যাশা করলে, তথায় সে অপ্রতিকূল-সংজ্ঞী হয়ে অবস্থান করে। এবং যদি ‘অপ্রতিকূল ও প্রতিকূল উভয়কে পরিহার করে স্মৃতিমান, সম্প্রজ্ঞানী ও উপেক্ষক হয়ে অবস্থান করতে’ প্রত্যাশা করে, সে তথায় স্মৃতিমান, সম্প্রজ্ঞানী ও উপেক্ষক হয়ে অবস্থান করে। সকল আকাশ অনন্তায়তন অতিক্রম করে ‘অনন্ত-বিজ্ঞান’ এরূপ বিজ্ঞান-অনন্তায়তন[54] ধ্যান লাভ করে অবস্থান করে। ভিক্ষুগণ, বিজ্ঞান অনন্তায়তন পরমকে আমি বিমুক্তি মুদিতাচিত্ত বলি। এক্ষেত্রে প্রজ্ঞাবান ভিক্ষুর বিমুক্তি অভেদ্য হয়।

১৪. ভিক্ষুগণ, উপেক্ষাচিত্তবিমুক্তি কীরূপে ভাবিত হয় এবং এর লক্ষ্য বা গতি কী? তার পরম প্রাপ্তি, ফল ও পর্যাবসানই বা কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী উপেক্ষাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী উপেক্ষাসহগত ধর্মবিচয়-সম্বোজ্ঝাঙ্গ, উপেক্ষাসহগত বীর্য-সম্বোজ্ঝাঙ্গ, উপেক্ষাসহগত প্রীতি-সম্বোজ্ঝাঙ্গ, উপেক্ষাসহগত প্রশ্রদ্ধি (প্রশান্তি)-সম্বোজ্ঝাঙ্গ, উপেক্ষাসহগত সমাধি-সম্বোজ্ঝাঙ্গ ও উপেক্ষাসহগত উপেক্ষা-সম্বোজ্ঝাঙ্গ ভাবিত করে। সে যদি ‘অপ্রতিকূলে প্রতিকূল-সংজ্ঞী কয়ে অবস্থান করতে’ প্রত্যাশা করে, তথায় সে প্রতিকূল-সংজ্ঞী হয়ে অবস্থান করে। যদি ‘প্রতিকূলে অপ্রতিকূল-সংজ্ঞী কয়ে অবস্থান করতে’ প্রত্যাশা করে, তথায় সে অপ্রতিকূল-সংজ্ঞী হয়ে অবস্থান করে। ‘অপ্রতিকূলে ও প্রতিকূলে প্রতিকূল-সংজ্ঞী কয়ে অবস্থান করতে’ প্রত্যাশা করলে, সে তথায় প্রতিকূল-সংজ্ঞী হয়ে অবস্থান করে। আর ‘প্রতিকূলে ও অপ্রতিকূলে অপ্রতিকূল-সংজ্ঞী হয়ে অবস্থান করতে’ প্রত্যাশা করলে, তথায় সে অপ্রতিকূল-সংজ্ঞী হয়ে অবস্থান করে। এবং যদি ‘অপ্রতিকূল ও প্রতিকূল উভয়কে পরিহার করে স্মৃতিমান, সম্প্রজ্ঞানী ও উপেক্ষক হয়ে অবস্থান করতে’ প্রত্যাশা করে, সে তথায় স্মৃতিমান, সম্প্রজ্ঞানী ও উপেক্ষক হয়ে অবস্থান করে। সকল বিজ্ঞান-অনন্তায়তন অতিক্রম করে ‘কোনো কিছু বিদ্যমান নেই’ এরূপ আকিঞ্চানায়তন[55] ধ্যান লাভ করে অবস্থান করে। ভিক্ষুগণ, আকিঞ্চানায়তন পরমকে আমি বিমুক্তি উপেক্ষাচিত্ত বলি। এক্ষেত্রে প্রজ্ঞাবান ভিক্ষুর বিমুক্তি অভেদ্য হয়।” চতুর্থ সূত্র।

৫. সঙ্গারব সূত্র[56]
২৩৬.১. শ্রাবস্তী নিদান। অতঃপর সঙ্গারব ব্রাহ্মণ[57] ভগবানের নিকট উপস্থিত হয়ে ভগবানের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট সঙ্গারব ব্রাহ্মণ ভগবানকে এরূপ বললেন :

২. “ভো গৌতম, কী হেতু ও কী প্রত্যয়ে মাঝে মধ্যে দীর্ঘ সময় অধ্যয়নের পরও মন্ত্রাদি (ধর্মীয় বিষয়াদি) মনে প্রতিভাত হয় না, আর বিনা অধ্যয়নের কথা তো বলারই নয়? আবার, কী হেতু ও কী প্রত্যয়ে মাঝে মধ্যে দীর্ঘ সময় বিনা অধ্যয়নের পরও মন্ত্রাদি মনে প্রতিভাত হয়, আর অধ্যয়নের কথা তো বলারই নয়?”

৩. “হে ব্রাহ্মণ, যেই সময়ে কেউ কামরাগ দ্বারা পর্যুত্থিত ও কামরাগ দ্বারা পর্যুদস্ত চিত্তে অবস্থান করে এবং উৎপন্ন কামরাগের নিঃসরণ (ধ্বংস) যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

৪. ব্রাহ্মণ, যেমন, লাক্ষা[58], হরিদ্র, নীল ও টকটকে লাল রং মিশ্রিত জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে না ও দেখতে পায় না; ঠিক তদ্রুপ, ব্রাহ্মণ, যেই সময়ে কেউ কামরাগ দ্বারা পর্যুত্থিত ও কামরাগ দ্বারা পর্যুদস্ত চিত্তে অবস্থান করে এবং উৎপন্ন কামরাগের নিঃসরণ (ধ্বংস) যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

পুনশ্চ ব্রাহ্মণ, যেই সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পর্যুদস্ত চিত্তে অবস্থান করে এবং উৎপন্ন ব্যাপাদের নিঃসরণ যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

যেমন ব্রাহ্মণ, অগ্নি দ্বারা সন্তপ্ত, ফুটন্ত এবং স্ফুটনাঙ্ক জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে না ও দেখতে পায় না; ঠিক তদ্রুপ, ব্রাহ্মণ, যেই সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পর্যুদস্ত চিত্তে অবস্থান করে এবং উৎপন্ন ব্যাপাদের নিঃসরণ (ধ্বংস) যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

পুনশ্চ ব্রাহ্মণ, যেই সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পর্যুদস্ত চিত্তে অবস্থান করে এবং উৎপন্ন স্ত্যানমিদ্ধের নিঃসরণ যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

যেমন ব্রাহ্মণ, শৈবাল ও পানা দ্বারা আবৃত জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে না ও দেখতে পায় না; ঠিক তদ্রুপ, ব্রাহ্মণ, যেই সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পর্যুদস্ত চিত্তে অবস্থান করে এবং উৎপন্ন স্ত্যান-মিদ্ধের নিঃসরণ (ধ্বংস) যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

পুনশ্চ ব্রাহ্মণ, যেই সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পর্যুদস্ত চিত্তে অবস্থান করে এবং উৎপন্ন ঔদ্ধত্য-কৌকৃত্যের নিঃসরণ যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

যেমন ব্রাহ্মণ, বাতাসে কম্পিত, চালিত, আন্দোলিত, ঘূর্ণায়মান এবং ঊর্মিপূর্ণ জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে না ও দেখতে পায় না; ঠিক তদ্রুপ, ব্রাহ্মণ, যেই সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পর্যুদস্ত চিত্তে অবস্থান করে এবং উৎপন্ন ঔদ্ধত্য-কৌকৃত্যের নিঃসরণ (ধ্বংস) যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

পুনশ্চ হে ব্রাহ্মণ, যেই সময়ে কেউ বিচিকিৎসা (সন্দেহ) দ্বারা পর্যুত্থিত ও বিচিকিৎসা দ্বারা পর্যুদস্ত চিত্তে অবস্থান করে এবং উৎপন্ন বিচিকিৎসার নিঃসরণ যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়।

যেমন ব্রাহ্মণ, আবিল, ঘোলাটে, কর্দমাক্ত ও অন্ধকারে নিক্ষিপ্ত জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে না ও দেখতে পায় না; ঠিক তদ্রুপ, ব্রাহ্মণ, যেই সময়ে কেউ বিচিকিৎসা দ্বারা পর্যুত্থিত ও বিচিকিৎসা দ্বারা পর্যুদস্ত চিত্তে অবস্থান করে এবং উৎপন্ন বিচিকিৎসার নিঃসরণ (ধ্বংস) যথার্থরূপে জানে না; সেই সময়ে সে আত্মহিতও যথার্থরূপে জানে না ও দেখে না; সেই সময়ে পরহিত ও উভয়হিত যথার্থরূপে জানে না ও দেখে না। তখন দীর্ঘ সময় ধরে অধ্যয়নকৃত মন্ত্রাদি তার নিকট প্রতিভাত হয় না, আর বিনা অধ্যয়নের কথা তো বলারই নয়। ব্রাহ্মণ, এই হেতু ও এই প্রত্যয়ে মাঝে মধ্যে দীর্ঘ সময় ধরে অধ্যয়নের পরও মন্ত্রাদি মনে প্রতিভাত হয় না, আর বিনা অধ্যয়নের কথা তো বলারই নয়।

৫. কিন্তু, হে ব্রাহ্মণ, যেই সময়ে কেউ কামরাগ দ্বারা পর্যুত্থিত ও কামরাগ দ্বারা পর্যুদস্ত চিত্তে অবস্থান করে না এবং উৎপন্ন কামরাগের নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

যেমন ব্রাহ্মণ, লাক্ষা, হলুদ, নীল ও টকটকে লাল রং অমিশ্রিত জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে ও দেখতে পায়; ঠিক তদ্রুপ, ব্রাহ্মণ, যেই সময়ে কেউ কামরাগ দ্বারা পর্যুত্থিত ও কামরাগ দ্বারা পর্যুদস্ত চিত্তে অবস্থান করে না এবং উৎপন্ন কামরাগের নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়ণের কথা তো বলারই নয়।

পুনশ্চ ব্রাহ্মণ, যেই সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পর্যুদস্ত চিত্তে অবস্থান করে না এবং উৎপন্ন ব্যাপাদের নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

যেমন ব্রাহ্মণ, অগ্নি দ্বারা অসন্তপ্ত, অফুটন্ত এবং অস্ফুটনাঙ্ক জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে ও দেখতে পায়। ঠিক তদ্রুপ, ব্রাহ্মণ, যেই সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পর্যুদস্ত চিত্তে অবস্থান করে না এবং উৎপন্ন ব্যাপাদের নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

পুনশ্চ ব্রাহ্মণ, যেই সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পর্যুদস্ত চিত্তে অবস্থান করে না এবং উৎপন্ন স্ত্যান-মিদ্ধের নিঃসরণ যথার্থরূপে জানে; সেই সময়ে সে আত্মহিত ও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

যেমন ব্রাহ্মণ, শৈবাল ও পানা দ্বারা অনাবৃত জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে ও দেখতে পায়। ঠিক তদ্রুপ, ব্রাহ্মণ, যেই সময়ে কেউ স্ত্যান-মিদ্ধ দ্বারা পর্যুত্থিত ও স্ত্যান-মিদ্ধ দ্বারা পর্যুদস্ত চিত্তে অবস্থান করে না এবং উৎপন্ন স্ত্যান-মিদ্ধের নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

পুনশ্চ ব্রাহ্মণ, যেই সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পর্যুদস্ত চিত্তে অবস্থান করে না এবং উৎপন্ন ঔদ্ধত্য-কৌকৃত্যের নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

যেমন ব্রাহ্মণ, বাতাসে অকম্পিত, অচালিত, অনান্দোলিত, অঘূর্ণায়মান এবং ঊর্মিপূর্ণ নয় এরূপ জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে ও দেখতে পায়। ঠিক তদ্রুপ, ব্রাহ্মণ, যেই সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পর্যুদস্ত চিত্তে অবস্থান করে না এবং উৎপন্ন ঔদ্ধত্য-কৌকৃত্যের নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

পুনশ্চ ব্রাহ্মণ, যেই সময়ে কেউ বিচিকিৎসা দ্বারা পর্যুত্থিত ও বিচিকিৎসা দ্বারা পর্যুদস্ত চিত্তে অবস্থান করে না এবং উৎপন্ন বিচিকিৎসার নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

ব্রাহ্মণ, যেমন, অনাবিল, পরিষ্কার, কর্দমহীন ও অন্ধকারে অনিক্ষিপ্ত জলপাত্রে চক্ষুষ্মান পুরুষ নিজ মুখচ্ছবি দর্শনকালে যথার্থরূপে জানে ও দেখতে পায়। ঠিক তদ্রুপ, ব্রাহ্মণ, যেই সময়ে কেউ বিচিকিৎসা দ্বারা পর্যুত্থিত ও বিচিকিৎসা দ্বারা পর্যুদস্ত চিত্তে অবস্থান করে না এবং উৎপন্ন বিচিকিৎসার নিঃসরণ যথার্থরূপে জানে; সেই সময়ে সে আত্মহিতও যথার্থরূপে জানে ও দেখে; সেই সময়ে পরহিত ও উভয়হিত যথার্থরূপে জানে ও দেখে। তখন দীর্ঘ সময় বিনা অধ্যয়নেও মন্ত্রাদি তার নিকট প্রতিভাত হয়; আর অধ্যয়নের কথা তো বলারই নয়।

৬. হে ব্রাহ্মণ, অনাবরণ, অনীবরণ ও চিত্তের অনুপক্লেশরূপ এই সপ্ত বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। সেই সপ্ত কী কী? অনাবরণ, অনীবরণ ও চিত্তের অনুপক্লেশরূপ স্মৃতি-সম্বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়। অনুরূপভাবে অনাবরণ, অনীবরণ ও চিত্তের অনুপক্লেশরূপ ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ এবং উপেক্ষা-সম্বোজ্ঝাঙ্গ ভাবিত ও বহুলীকৃত হলে বিদ্যা-বিমুক্তিফল সাক্ষাতের জন্য সংবর্তিত হয়। ব্রাহ্মণ, অনাবরণ, অনীবরণ ও চিত্তের অনুপক্লেশরূপ এই সপ্ত বোজ্ঝাঙ্গ ভাবিত ও বহুলীকৃত হলে তা বিদ্যা-বিমুক্তিফল সাক্ষাতের জন্য সংবর্তিত হয়। এরূপ উক্ত হলে সঙ্গারব ব্রাহ্মণ ভগবানকে এরূপ বললেন :

৭. “মাননীয় গৌতম, অতি সুন্দর! অতি মনোরম! মাননীয় গৌতম, যেমন, কেউ অধোমুখী পাত্রকে ঊর্ধ্বমুখী করে, আবৃতকে অনাবৃত করে, পথভ্রষ্টকে পথ বলে দেয় এবং অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপাদি দেখতে পায়; ঠিক সেরূপেই মাননীয় গৌতমের দ্বারা অনেক পর্যায়ে ধর্ম প্রকাশিত হলো। এখন হতে আমি মাননীয় গৌতমের শরণ গ্রহণ করছি, ধর্ম এবং ভিক্ষুসংঘের শরণও গ্রহণ করছি। হে প্রভু গৌতম, আজ হতে আমাকে আপনাদের আমরণ শরণাগত উপাসকরূপে ধারণ করুন।” পঞ্চম সূত্র।

৬. অভয় সূত্র
২৩৭.১. আমি এরূপ শুনেছি। একসময় ভগবান রাজগৃহের গৃধ্রকূট পর্বতে অবস্থান করছিলেন। অতঃপর অভয় রাজকুমার ভগবানের নিকট উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট অভয় রাজকুমার ভগবানকে এরূপ বললেন, “ভন্তে, পূরণ কাশ্যপ[59] এরূপ বলে থাকেন-‘অজ্ঞান এবং অদর্শনের জন্য কোনো হেতু ও কোনো প্রত্যয় বিদ্যমান নেই। অজ্ঞান এবং অদর্শনের জন্য অহেতু ও অপ্রত্যয় বিদ্যমান আছে। আর জ্ঞান এবং দর্শনের জন্য কোনো হেতু ও কোনো প্রত্যয় বিদ্যমান নেই। জ্ঞান এবং দর্শনের জন্য অহেতু ও অপ্রত্যয় বিদ্যমান আছে’। এক্ষেত্রে ভগবান কী বলেন?”

২. “হে রাজকুমার, অজ্ঞান এবং অদর্শনের জন্য হেতু ও প্রত্যয় বিদ্যমান আছে। অজ্ঞান এবং অদর্শনের জন্য সহেতু ও সপ্রত্যয় বিদ্যমান আছে। আর জ্ঞান এবং দর্শনের জন্য হেতু ও প্রত্যয় বিদ্যমান আছে। জ্ঞান এবং দর্শনের জন্য সহেতু ও সপ্রত্যয় বিদ্যমান আছে।”

৩. “ভন্তে, অজ্ঞান এবং অদর্শনের জন্য হেতু ও প্রত্যয় হয়? কীরূপে অজ্ঞান এবং অদর্শন সহেতু ও সপ্রত্যয় হয়?” “রাজকুমার, যেই সময়ে কেউ কামরাগ দ্বারা পর্যুত্থিত ও কামরাগ দ্বারা পর্যুদস্ত চিত্তে অবস্থান করে এবং উৎপন্ন কামরাগের নিঃসরণ (ধ্বংস) যথার্থরূপে জানে না ও দেখতে পায় না। অজ্ঞান এবং অদর্শনের জন্য এই হেতু ও এই প্রত্যয় হয়। এরূপেই অজ্ঞান এবং অদর্শন সহেতু ও সপ্রত্যয় হয়।

পুনশ্চ রাজকুমার, যেই সময়ে কেউ ব্যাপাদ দ্বারা পর্যুত্থিত ও ব্যাপাদ দ্বারা পর্যুদস্ত চিত্তে অবস্থান করে এবং উৎপন্ন ব্যাপাদের নিঃসরণ (ধ্বংস) যথার্থরূপে জানে না ও দেখতে পায় না। অজ্ঞান এবং অদর্শনের জন্য এই হেতু ও এই প্রত্যয় হয়। এরূপেই অজ্ঞান এবং অদর্শন সহেতু ও সপ্রত্যয় হয়।

যেই সময়ে কেউ স্ত্যানমিদ্ধ দ্বারা পর্যুত্থিত ও স্ত্যানমিদ্ধ দ্বারা পর্যুদস্ত চিত্তে অবস্থান করে এবং উৎপন্ন স্ত্যানমিদ্ধের নিঃসরণ (ধ্বংস) যথার্থরূপে জানে না ও দেখতে পায় না। অজ্ঞান এবং অদর্শনের জন্য এই হেতু ও এই প্রত্যয় হয়। এরূপেই অজ্ঞান এবং অদর্শন সহেতু ও সপ্রত্যয় হয়।

যেই সময়ে কেউ ঔদ্ধত্য-কৌকৃত্য দ্বারা পর্যুত্থিত ও ঔদ্ধত্য-কৌকৃত্য দ্বারা পর্যুদস্ত চিত্তে অবস্থান করে এবং উৎপন্ন ঔদ্ধত্য-কৌকৃত্যের নিঃসরণ (ধ্বংস) যথার্থরূপে জানে না ও দেখতে পায় না। অজ্ঞান এবং অদর্শনের জন্য এই হেতু ও এই প্রত্যয় হয়। এরূপেই অজ্ঞান এবং অদর্শন সহেতু ও সপ্রত্যয় হয়।

যেই সময়ে কেউ বিচিকিৎসা দ্বারা পর্যুত্থিত ও বিচিকিৎসা দ্বারা পর্যুদস্ত চিত্তে অবস্থান করে এবং উৎপন্ন বিচিকিৎসার নিঃসরণ (ধ্বংস) যথার্থরূপে জানে না ও দেখতে পায় না। অজ্ঞান এবং অদর্শনের জন্য এই হেতু ও এই প্রত্যয় হয়। এরূপেই অজ্ঞান এবং অদর্শন সহেতু ও সপ্রত্যয় হয়।”

৪. “ভন্তে, এই ধর্মপর্যায় কোন নামে অভিহিত হয়?” “নীবরণ নামে।” “ভগবান, বাস্তবিক অর্থেই ইহা নীবরণ, সুগত, বাস্তবিক অর্থেই ইহা নীবরণ। ভন্তে, এই নীবরণের মধ্যে কেউ কোনো এক নীবরণের দ্বারা অভিভূত হয়ে যথার্থরূপে জানে না ও দেখে না, আর পঞ্চ নীবরণের কথাই বা কী?”

৫. “ভন্তে, জ্ঞান এবং দর্শনের জন্য কোন হেতু ও কোন প্রত্যয় হয়? কীরূপে জ্ঞান এবং দর্শন সহেতু ও সপ্রত্যয় হয়?” “রাজকুমার, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। সে স্মৃতি-সম্বোজ্ঝাঙ্গ চিত্ত দ্বারা ভাবিত করে যথার্থরূপে জানে ও দেখে। জ্ঞান এবং দর্শনের জন্য এই হেতু ও এই প্রত্যয় হয়। এরূপেই জ্ঞান এবং দর্শন সহেতু ও সপ্রত্যয় হয়।

পুনশ্চ রাজকুমার, ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ ভাবিত করে। সে ধর্মবিচয়-সম্বোজ্ঝাঙ্গ চিত্ত দ্বারা ভাবিত করে যথার্থরূপে জানে ও দেখে। জ্ঞান এবং দর্শনের জন্য এই হেতু ও এই প্রত্যয় হয়। এরূপেই জ্ঞান এবং দর্শন সহেতু ও সপ্রত্যয় হয়।

ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ভিক্ষু বীর্য-সম্বোজ্ঝাঙ্গ ভাবিত করে। সে বীর্য-সম্বোজ্ঝাঙ্গ চিত্ত দ্বারা ভাবিত করে যথার্থরূপে জানে ও দেখে। জ্ঞান এবং দর্শনের জন্য এই হেতু ও এই প্রত্যয় হয়। এরূপেই জ্ঞান এবং দর্শন সহেতু ও সপ্রত্যয় হয়।

ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রীতি-সম্বোজ্ঝাঙ্গ ভাবিত করে। সে প্রীতি-সম্বোজ্ঝাঙ্গ চিত্ত দ্বারা ভাবিত করে যথার্থরূপে জানে ও দেখে। জ্ঞান এবং দর্শনের জন্য এই হেতু ও এই প্রত্যয় হয়। এরূপেই জ্ঞান এবং দর্শন সহেতু ও সপ্রত্যয় হয়।

ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রশ্রদ্ধি (প্রশান্তি)-সম্বোজ্ঝাঙ্গ ভাবিত করে। সে প্রশ্রদ্ধি-সম্বোজ্ঝাঙ্গ চিত্ত দ্বারা ভাবিত করে যথার্থরূপে জানে ও দেখে। জ্ঞান এবং দর্শনের জন্য এই হেতু ও এই প্রত্যয় হয়। এরূপেই জ্ঞান এবং দর্শন সহেতু ও সপ্রত্যয় হয়।

ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সমাধি-সম্বোজ্ঝাঙ্গ ভাবিত করে। সে সমাধি-সম্বোজ্ঝাঙ্গ চিত্ত দ্বারা ভাবিত করে যথার্থরূপে জানে ও দেখে। জ্ঞান এবং দর্শনের জন্য এই হেতু ও এই প্রত্যয় হয়। এরূপেই জ্ঞান এবং দর্শন সহেতু ও সপ্রত্যয় হয়।

ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী উপেক্ষা-সম্বোজ্ঝাঙ্গ ভাবিত করে। সে উপেক্ষা-সম্বোজ্ঝাঙ্গ চিত্ত দ্বারা ভাবিত করে যথার্থরূপে জানে ও দেখে। রাজকুমার, জ্ঞান এবং দর্শনের জন্য এই হেতু ও এই প্রত্যয় হয়। এরূপেই জ্ঞান এবং দর্শন সহেতু ও সপ্রত্যয় হয়।”

৬. “ভন্তে, এই ধর্মপর্যায় কোন নামে অভিহিত হয়?” “বোজ্ঝাঙ্গ নামে।” “ভগবান, বাস্তবিক অর্থেই ইহা বোজ্ঝাঙ্গ, সুগত, বাস্তবিক অর্থেই ইহা বোজ্ঝাঙ্গ। ভন্তে, এই বোধ্যঙ্গের মধ্যে কেউ কোনো এক বোজ্ঝাঙ্গ দ্বারা সমন্বিত হয়ে যথার্থরূপে জানে ও দেখে, আর সপ্ত বোধ্যঙ্গের কথাই বা কী? যদিও আমি গৃধ্রকূট পর্বতে আরোহণ করে কায়িক ও মানসিকভাবে পরিশ্রান্ত হয়েছি, তবুও আমি এখন প্রশান্ত আছি, আমার ধর্ম পরিপূর্ণরূপে অধিকৃত হয়েছে।” ষষ্ঠ সূত্র।

কথোপকথন বর্গ সমাপ্ত।

তস্সুদ্দানং/সূত্রসূচি

আহার, পর্যায়, অগ্নি, মৈত্রী, সঙ্গারবে;

অভয়ে জিজ্ঞাসিত প্রশ্ন, গৃধ্রকূট পর্বতে॥


 

৭. আনাপান বর্গ
১. অস্থি মহাফল সূত্র
২৩৮.১. শ্রাবস্তী নিদান। “হে ভিক্ষুগণ, অস্থিসংজ্ঞা[60] ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে অস্থিসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত ধর্মবিচয়-সম্বোজ্ঝাঙ্গ, অস্থিসংজ্ঞাসহগত বীর্য-সম্বোজ্ঝাঙ্গ, অস্থিসংজ্ঞাসহগত প্রীতি-সম্বোজ্ঝাঙ্গ, অস্থিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অস্থিসংজ্ঞাসহগত সমাধি-সম্বোজ্ঝাঙ্গ ও অস্থিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অস্থিসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।”

অন্যতর ফল সূত্র

“হে ভিক্ষুগণ, অস্থিসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে অস্থিসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত ধর্মবিচয়-সম্বোজ্ঝাঙ্গ, অস্থিসংজ্ঞাসহগত বীর্য-সম্বোজ্ঝাঙ্গ, অস্থিসংজ্ঞাসহগত প্রীতি-সম্বোজ্ঝাঙ্গ, অস্থিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অস্থিসংজ্ঞাসহগত সমাধি-সম্বোজ্ঝাঙ্গ ও অস্থিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অস্থিসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।”

মহাফল সূত্র

“হে ভিক্ষুগণ, অস্থিসংজ্ঞা ভাবিত ও বহুলীকৃত হলে মহাসুফল লাভের জন্য সংবর্তিত হয়। কীরূপে অস্থিসংজ্ঞা ভাবিত ও বহুলীকৃত হলে মহাসুফল লাভের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত ধর্মবিচয়-সম্বোজ্ঝাঙ্গ, অস্থিসংজ্ঞাসহগত বীর্য-সম্বোজ্ঝাঙ্গ, অস্থিসংজ্ঞাসহগত প্রীতি-সম্বোজ্ঝাঙ্গ, অস্থিসংজ্ঞা হগত প্রশ্রদ্ধি (প্রশান্তি)-সম্বোজ্ঝাঙ্গ, অস্থিসংজ্ঞাসহগত সমাধি-সম্বোজ্ঝাঙ্গ ও অস্থিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অস্থিসংজ্ঞা ভাবিত ও বহুলীকৃত হলে মহাসুফল লাভের জন্য সংবর্তিত হয়।”

যোগক্ষেম সূত্র

“হে ভিক্ষুগণ, অস্থিসংজ্ঞা ভাবিত ও বহুলীকৃত হলে মহাযোগক্ষেম লাভের জন্য সংবর্তিত হয়। কীরূপে অস্থিসংজ্ঞা ভাবিত ও বহুলীকৃত হলে মহাযোগক্ষেম লাভের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত ধর্মবিচয়-সম্বোজ্ঝাঙ্গ, অস্থিসংজ্ঞাসহগত বীর্য-সম্বোজ্ঝাঙ্গ, অস্থিসংজ্ঞাসহগত প্রীতি-সম্বোজ্ঝাঙ্গ, অস্থিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অস্থিসংজ্ঞাসহগত সমাধি-সম্বোজ্ঝাঙ্গ ও অস্থিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অস্থিসংজ্ঞা ভাবিত ও বহুলীকৃত হলে মহাযোগক্ষেম লাভের জন্য সংবর্তিত হয়।”

সংবেগ সূত্র

“হে ভিক্ষুগণ, অস্থিসংজ্ঞা ভাবিত ও বহুলীকৃত হলে মহাসংবেগ[61] উৎপাদনের জন্য সংবর্তিত হয়। কীরূপে অস্থিসংজ্ঞা ভাবিত ও বহুলীকৃত হলে মহাসংবেগ উৎপাদনের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত ধর্মবিচয়-সম্বোজ্ঝাঙ্গ, অস্থিসংজ্ঞাসহগত বীর্য-সম্বোজ্ঝাঙ্গ, অস্থিসংজ্ঞাসহগত প্রীতি-সম্বোজ্ঝাঙ্গ, অস্থিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অস্থিসংজ্ঞাসহগত সমাধি-সম্বোজ্ঝাঙ্গ ও অস্থিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অস্থিসংজ্ঞা ভাবিত ও বহুলীকৃত হলে মহাসংবেগ উৎপাদনের জন্য সংবর্তিত হয়।”

সুখে অবস্থান সূত্র

“হে ভিক্ষুগণ, অস্থিসংজ্ঞা ভাবিত ও বহুলীকৃত হলে মহাসুখে অবস্থানের জন্য সংবর্তিত হয়। কীরূপে অস্থিসংজ্ঞা ভাবিত ও বহুলীকৃত হলে মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অস্থিসংজ্ঞাসহগত ধর্মবিচয়-সম্বোজ্ঝাঙ্গ, অস্থিসংজ্ঞাসহগত বীর্য-সম্বোজ্ঝাঙ্গ, অস্থিসংজ্ঞাসহগত প্রীতি-সম্বোজ্ঝাঙ্গ, অস্থিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অস্থিসংজ্ঞাসহগত সমাধি-সম্বোজ্ঝাঙ্গ ও অস্থিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অস্থিসংজ্ঞা ভাবিত ও বহুলীকৃত হলে মহাসুখে অবস্থানের জন্য সংবর্তিত হয়।” প্রথম সূত্র।

২. পুলবক সূত্র
২৩৯.১. “হে ভিক্ষুগণ, পুলবক-সংজ্ঞা[62] ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে পুলবক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী পুলবক-সংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী পুলবক-সংজ্ঞাসহগত ধর্মবিচয়-সম্বোজ্ঝাঙ্গ, পুলবক-সংজ্ঞাসহগত বীর্য-সম্বোজ্ঝাঙ্গ, পুলবক-সংজ্ঞাসহগত প্রীতি-সম্বোজ্ঝাঙ্গ, পুলবক-সংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, পুলবক-সংজ্ঞাসহগত সমাধি-সম্বোজ্ঝাঙ্গ ও পুলবক-সংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই পুলবক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।” দ্বিতীয় সূত্র।

৩. বিনীলক সূত্র
২৪০.১. “হে ভিক্ষুগণ, বিনীলক-সংজ্ঞা[63] ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে বিনীলক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিনীলক-সংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিনীলক-সংজ্ঞাসহগত ধর্মবিচয়-সম্বোজ্ঝাঙ্গ, বিনীলক-সংজ্ঞাসহগত বীর্য-সম্বোজ্ঝাঙ্গ, বিনীলক-সংজ্ঞাসহগত প্রীতি-সম্বোজ্ঝাঙ্গ, বিনীলক-সংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, বিনীলক-সংজ্ঞাসহগত সমাধি-সম্বোজ্ঝাঙ্গ ও বিনীলক-সংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই বিনীলক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।” তৃতীয় সূত্র।

৪. বিচ্ছিদ্দক (বিচ্ছিদ্র) সূত্র
২৪১.১. “হে ভিক্ষুগণ, বিচ্ছিদ্দক (বিচ্ছিদ্র)-সংজ্ঞা[64] ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে বিচ্ছিদ্দক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিচ্ছিদ্দক-সংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিচ্ছিদ্দক-সংজ্ঞাসহগত ধর্মবিচয়-সম্বোজ্ঝাঙ্গ, বিচ্ছিদ্দক-সংজ্ঞাসহগত বীর্য-সম্বোজ্ঝাঙ্গ, বিচ্ছিদ্দক-সংজ্ঞাসহগত প্রীতি-সম্বোজ্ঝাঙ্গ, বিচ্ছিদ্দক-সংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, বিচ্ছিদ্দক-সংজ্ঞাসহগত সমাধি-সম্বোজ্ঝাঙ্গ ও বিচ্ছিদ্দক-সংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই বিচ্ছিদ্দক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।” চতুর্থ সূত্র।

৫. উদ্ধুমাতক সূত্র
২৪২.১. “হে ভিক্ষুগণ, উদ্ধুমাতক-সংজ্ঞা[65] ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে উদ্ধুমাতক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী উদ্ধুমাতক-সংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী উদ্ধুমাতক-সংজ্ঞাসহগত ধর্মবিচয়-সম্বোজ্ঝাঙ্গ, উদ্ধুমাতক-সংজ্ঞাসহগত বীর্য-সম্বোজ্ঝাঙ্গ, উদ্ধুমাতক-সংজ্ঞাসহগত প্রীতি-সম্বোজ্ঝাঙ্গ, উদ্ধুমাতক-সংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, উদ্ধুমাতক-সংজ্ঞাসহগত সমাধি-সম্বোজ্ঝাঙ্গ ও উদ্ধুমাতক-সংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই উদ্ধুমাতক-সংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।” পঞ্চম সূত্র।

৬. মৈত্রী সূত্র
২৪৩.১. “হে ভিক্ষুগণ, মৈত্রী ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে মৈত্রী ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৈত্রীসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৈত্রীসহগত ধর্মবিচয়-সম্বোজ্ঝাঙ্গ, মৈত্রীসহগত বীর্য-সম্বোজ্ঝাঙ্গ, মৈত্রীসহগত প্রীতি-সম্বোজ্ঝাঙ্গ, মৈত্রীসহগত প্রশ্রদ্ধি (প্রশান্তি)-সম্বোজ্ঝাঙ্গ, মৈত্রীসহগত সমাধি-সম্বোজ্ঝাঙ্গ ও মৈত্রীসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই মৈত্রী ভাবিত ও বহুলীকৃত হলে মহাফল ও মহা-আনিশংস লাভ হয়।” ষষ্ঠ সূত্র।

৭. করুণা সূত্র
২৪৪.১. “হে ভিক্ষুগণ, করুণা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে করুণা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী করুণাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী করুণাসহগত ধর্মবিচয়-সম্বোজ্ঝাঙ্গ, করুণাসহগত বীর্য-সম্বোজ্ঝাঙ্গ, করুণাসহগত প্রীতি-সম্বোজ্ঝাঙ্গ, করুণাসহগত প্রশ্রদ্ধি (প্রশান্তি)-সম্বোজ্ঝাঙ্গ, করুণাসহগত সমাধি-সম্বোজ্ঝাঙ্গ ও করুণাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই করুণা ভাবিত ও বহুলীকৃত হলে মহাফল ও মহা-আনিশংস লাভ হয়।” সপ্তম সূত্র।

৮. মুদিতা সূত্র
২৪৫.১. “হে ভিক্ষুগণ, মুদিতা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে মুদিতা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মুদিতাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মুদিতাসহগত ধর্মবিচয়-সম্বোজ্ঝাঙ্গ, মুদিতাসহগত বীর্য-সম্বোজ্ঝাঙ্গ, মুদিতাসহগত প্রীতি-সম্বোজ্ঝাঙ্গ, মুদিতাসহগত প্রশ্রদ্ধি (প্রশান্তি)-সম্বোজ্ঝাঙ্গ, মুদিতাসহগত সমাধি-সম্বোজ্ঝাঙ্গ ও মুদিতাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই মুদিতা ভাবিত ও বহুলীকৃত হলে মহাফল ও মহা-আনিশংস লাভ হয়।” অষ্টম সূত্র।

৯. উপেক্ষা-সূত্র
২৪৬.১. “হে ভিক্ষুগণ, উপেক্ষা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে উপেক্ষা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী উপেক্ষাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী উপেক্ষাসহগত ধর্মবিচয়-সম্বোজ্ঝাঙ্গ, উপেক্ষাসহগত বীর্য-সম্বোজ্ঝাঙ্গ, উপেক্ষাসহগত প্রীতি-সম্বোজ্ঝাঙ্গ, উপেক্ষাসহগত প্রশ্রদ্ধি (প্রশান্তি)-সম্বোজ্ঝাঙ্গ, উপেক্ষাসহগত সমাধি-সম্বোজ্ঝাঙ্গ ও উপেক্ষাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই উপেক্ষা ভাবিত ও বহুলীকৃত হলে মহাফল ও মহা-আনিশংস লাভ হয়।” নবম সূত্র।

১০. আনাপান সূত্র
২৪৭.১. “হে ভিক্ষুগণ, আনাপানস্মৃতি ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে আনাপানস্মৃতি ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আনাপানস্মৃতিসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আনাপানস্মৃতিসহগত ধর্মবিচয়-সম্বোজ্ঝাঙ্গ, আনাপানস্মৃতিসহগত বীর্য-সম্বোজ্ঝাঙ্গ, আনাপানস্মৃতিসহগত প্রীতি-সম্বোজ্ঝাঙ্গ, আনাপানস্মৃতিসহগত প্রশ্রদ্ধি (প্রশান্তি)-সম্বোজ্ঝাঙ্গ, আনাপানস্মৃতিসহগত সমাধি-সম্বোজ্ঝাঙ্গ ও আনাপানস্মৃতিসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই আনাপানস্মৃতি ভাবিত ও বহুলীকৃত হলে মহাফল ও মহা-আনিশংস লাভ হয়।” দশম সূত্র।

আনাপান বর্গ সমাপ্ত।

তস্সুদ্দানং/সূত্রসূচি

অস্থি, পুলবক, বিনীলক, বিচ্ছিদ্র, উদ্ধুমাতকে পঞ্চ;

মৈত্রী, করুণা, মুদিতা ও উপেক্ষা, আনাপানে দশ॥


 

৮. নিরোধ বর্গ
১. অশুভ সূত্র
২৪৮.১. “হে ভিক্ষুগণ, অশুভসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে অশুভসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অশুভসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অশুভসংজ্ঞাসহগত ধর্মবিচয়-সম্বোজ্ঝাঙ্গ, অশুভসংজ্ঞাসহগত বীর্য-সম্বোজ্ঝাঙ্গ, অশুভসংজ্ঞাসহগত প্রীতি-সম্বোজ্ঝাঙ্গ, অশুভসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অশুভসংজ্ঞাসহগত সমাধি-সম্বোজ্ঝাঙ্গ ও অশুভসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অশুভসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, অশুভসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে অশুভসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী অশুভসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অশুভসংজ্ঞাসহগত ধর্মবিচয়-সম্বোজ্ঝাঙ্গ, অশুভসংজ্ঞাসহগত বীর্য-সম্বোজ্ঝাঙ্গ, অশুভসংজ্ঞাসহগত প্রীতি-সম্বোজ্ঝাঙ্গ, অশুভসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অশুভসংজ্ঞাসহগত সমাধি-সম্বোজ্ঝাঙ্গ ও অশুভসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অশুভসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, অশুভসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে অশুভসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অশুভসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অশুভসংজ্ঞাসহগত ধর্মবিচয়-সম্বোজ্ঝাঙ্গ, অশুভসংজ্ঞাসহগত বীর্য-সম্বোজ্ঝাঙ্গ, অশুভসংজ্ঞাসহগত প্রীতি-সম্বোজ্ঝাঙ্গ, অশুভসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অশুভসংজ্ঞাসহগত সমাধি-সম্বোজ্ঝাঙ্গ ও অশুভসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অশুভসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” প্রথম সূত্র।

২. মৃত্যু সূত্র
২৪৯.১. “হে ভিক্ষুগণ, মৃত্যুসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে মৃত্যুসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৃত্যুসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৃত্যুসংজ্ঞাসহগত ধর্মবিচয়-সম্বোজ্ঝাঙ্গ, মৃত্যুসংজ্ঞাসহগত বীর্য-সম্বোজ্ঝাঙ্গ, মৃত্যুসংজ্ঞাসহগত প্রীতি-সম্বোজ্ঝাঙ্গ, মৃত্যুসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, মৃত্যুসংজ্ঞাসহগত সমাধি-সম্বোজ্ঝাঙ্গ ও মৃত্যুসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই মৃত্যুসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, মৃত্যুসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে মৃত্যুসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী মৃত্যুসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৃত্যুসংজ্ঞাসহগত ধর্মবিচয়-সম্বোজ্ঝাঙ্গ, মৃত্যুসংজ্ঞাসহগত বীর্য-সম্বোজ্ঝাঙ্গ, মৃত্যুসংজ্ঞাসহগত প্রীতি-সম্বোজ্ঝাঙ্গ, মৃত্যুসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, মৃত্যুসংজ্ঞাসহগত সমাধি-সম্বোজ্ঝাঙ্গ ও মৃত্যুসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই মৃত্যুসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, মৃত্যুসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে মৃত্যুসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৃত্যুসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী মৃত্যুসংজ্ঞাসহগত ধর্মবিচয়-সম্বোজ্ঝাঙ্গ, মৃত্যুসংজ্ঞাসহগত বীর্য-সম্বোজ্ঝাঙ্গ, মৃত্যুসংজ্ঞাসহগত প্রীতি-সম্বোজ্ঝাঙ্গ, মৃত্যুসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, মৃত্যুসংজ্ঞাসহগত সমাধি-সম্বোজ্ঝাঙ্গ ও মৃত্যুসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই মৃত্যুসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” দ্বিতীয় সূত্র।

৩. আহারে প্রতিকূল সূত্র
২৫০.১. “হে ভিক্ষুগণ, আহারে প্রতিকূলসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে আহারে প্রতিকূলসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আহারে প্রতিকূলসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আহারে প্রতিকূলসংজ্ঞাসহগত ধর্মবিচয়-সম্বোজ্ঝাঙ্গ, আহারে প্রতিকূলসংজ্ঞাসহগত বীর্য-সম্বোজ্ঝাঙ্গ, আহারে প্রতিকূলসংজ্ঞাসহগত প্রীতি-সম্বোজ্ঝাঙ্গ, আহারে প্রতিকূলসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, আহারে প্রতিকূলসংজ্ঞাসহগত সমাধি-সম্বোজ্ঝাঙ্গ ও আহারে প্রতিকূলসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই আহারে প্রতিকূলসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, আহারে প্রতিকূলসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে আহারে প্রতিকূলসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী আহারে প্রতিকূলসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আহারে প্রতিকূলসংজ্ঞাসহগত ধর্মবিচয়-সম্বোজ্ঝাঙ্গ, আহারে প্রতিকূলসংজ্ঞাসহগত বীর্য-সম্বোজ্ঝাঙ্গ, আহারে প্রতিকূলসংজ্ঞাসহগত প্রীতি-সম্বোজ্ঝাঙ্গ, আহারে প্রতিকূলসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, আহারে প্রতিকূলসংজ্ঞাসহগত সমাধি-সম্বোজ্ঝাঙ্গ ও আহারে প্রতিকূলসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই আহারে প্রতিকূলসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, আহারে প্রতিকূলসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে আহারে প্রতিকূলসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আহারে প্রতিকূলসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আহারে প্রতিকূলসংজ্ঞাসহগত ধর্মবিচয়-সম্বোজ্ঝাঙ্গ, আহারে প্রতিকূলসংজ্ঞাসহগত বীর্য-সম্বোজ্ঝাঙ্গ, আহারে প্রতিকূলসংজ্ঞাসহগত প্রীতি-সম্বোজ্ঝাঙ্গ, আহারে প্রতিকূলসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, আহারে প্রতিকূলসংজ্ঞাসহগত সমাধি-সম্বোজ্ঝাঙ্গ ও আহারে প্রতিকূলসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই আহারে প্রতিকূলসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” তৃতীয় সূত্র।

৪. অনভিরতি সূত্র
২৫১.১. “হে ভিক্ষুগণ, সর্বলোকে অনভিরতিসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে সর্বলোকে অনভিরতিসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সর্বলোকে অনভিরতিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সর্বলোকে অনভিরতিসংজ্ঞাসহগত ধর্মবিচয়-সম্বোজ্ঝাঙ্গ, সর্বলোকে অনভিরতিসংজ্ঞাসহগত বীর্য-সম্বোজ্ঝাঙ্গ, সর্বলোকে অনভিরতিসংজ্ঞাসহগত প্রীতি-সম্বোজ্ঝাঙ্গ, সর্বলোকে অনভিরতিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, সর্বলোকে অনভিরতিসংজ্ঞাসহগত সমাধি-সম্বোজ্ঝাঙ্গ ও সর্বলোকে অনভিরতি-সংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সর্বলোকে অনভিরতিসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, সর্বলোকে অনভিরতিসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে সর্বলোকে অনভিরতিসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী সর্বলোকে অনভিরতিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সর্বলোকে অনভিরতিসংজ্ঞাসহগত ধর্মবিচয়-সম্বোজ্ঝাঙ্গ, সর্বলোকে অনভিরতিসংজ্ঞাসহগত বীর্য-সম্বোজ্ঝাঙ্গ, সর্বলোকে অনভিরতিসংজ্ঞাসহগত প্রীতি-সম্বোজ্ঝাঙ্গ, সর্বলোকে অনভিরতিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, সর্বলোকে অনভিরতিসংজ্ঞাসহগত সমাধি-সম্বোজ্ঝাঙ্গ ও সর্বলোকে অনভিরতিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সর্বলোকে অনভিরতিসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, সর্বলোকে অনভিরতিসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে সর্বলোকে অনভিরতিসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সর্বলোকে অনভিরতিসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী সর্বলোকে অনভিরতিসংজ্ঞাসহগত ধর্মবিচয়-সম্বোজ্ঝাঙ্গ, সর্বলোকে অনভিরতিসংজ্ঞাসহগত বীর্য-সম্বোজ্ঝাঙ্গ, সর্বলোকে অনভিরতিসংজ্ঞাসহগত প্রীতি-সম্বোজ্ঝাঙ্গ, সর্বলোকে অনভিরতিসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, সর্বলোকে অনভিরতিসংজ্ঞাসহগত সমাধি-সম্বোজ্ঝাঙ্গ ও সর্বলোকে অনভিরতিসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সর্বলোকে অনভিরতিসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” চতুর্থ সূত্র।

৫. অনিত্য সূত্র
২৫২.১. “হে ভিক্ষুগণ, অনিত্যসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে অনিত্যসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যসংজ্ঞাসহগত ধর্মবিচয়-সম্বোজ্ঝাঙ্গ, অনিত্যসংজ্ঞাসহগত বীর্য-সম্বোজ্ঝাঙ্গ, অনিত্যসংজ্ঞাসহগত প্রীতি-সম্বোজ্ঝাঙ্গ, অনিত্যসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনিত্যসংজ্ঞাসহগত সমাধি-সম্বোজ্ঝাঙ্গ ও অনিত্যসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনিত্যসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, অনিত্যসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে অনিত্যসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যসংজ্ঞাসহগত ধর্মবিচয়-সম্বোজ্ঝাঙ্গ, অনিত্যসংজ্ঞাসহগত বীর্য-সম্বোজ্ঝাঙ্গ, অনিত্যসংজ্ঞাসহগত প্রীতি-সম্বোজ্ঝাঙ্গ, অনিত্যসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনিত্যসংজ্ঞাসহগত সমাধি-সম্বোজ্ঝাঙ্গ ও অনিত্যসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনিত্যসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, অনিত্যসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে অনিত্যসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যসংজ্ঞাসহগত ধর্মবিচয়-সম্বোজ্ঝাঙ্গ, অনিত্যসংজ্ঞাসহগত বীর্য-সম্বোজ্ঝাঙ্গ, অনিত্যসংজ্ঞাসহগত প্রীতি-সম্বোজ্ঝাঙ্গ, অনিত্যসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনিত্যসংজ্ঞাসহগত সমাধি-সম্বোজ্ঝাঙ্গ ও অনিত্যসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনিত্যসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” পঞ্চম সূত্র।

৬. দুঃখ সূত্র
২৫৩.১. “হে ভিক্ষুগণ, অনিত্যতে দুঃখসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে অনিত্যতে দুঃখসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যতে দুঃখসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যতে দুঃখসংজ্ঞাসহগত ধর্মবিচয়-সম্বোজ্ঝাঙ্গ, অনিত্যতে দুঃখসংজ্ঞাসহগত বীর্য-সম্বোজ্ঝাঙ্গ, অনিত্যতে দুঃখসংজ্ঞাসহগত প্রীতি-সম্বোজ্ঝাঙ্গ, অনিত্যতে দুঃখসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনিত্যতে দুঃখসংজ্ঞাসহগত সমাধি-সম্বোজ্ঝাঙ্গ ও অনিত্যতে দুঃখসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনিত্যতে দুঃখসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, অনিত্যতে দুঃখসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে অনিত্যতে দুঃখসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যতে দুঃখসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যতে দুঃখসংজ্ঞাসহগত ধর্মবিচয়-সম্বোজ্ঝাঙ্গ, অনিত্যতে দুঃখসংজ্ঞাসহগত বীর্য-সম্বোজ্ঝাঙ্গ, অনিত্যতে দুঃখসংজ্ঞাসহগত প্রীতি-সম্বোজ্ঝাঙ্গ, অনিত্যতে দুঃখসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনিত্যতে দুঃখসংজ্ঞাসহগত সমাধি-সম্বোজ্ঝাঙ্গ ও অনিত্যতে দুঃখসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনিত্যতে দুঃখসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, অনিত্যতে দুঃখসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে অনিত্যতে দুঃখসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যতে দুঃখসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনিত্যতে দুঃখসংজ্ঞাসহগত ধর্মবিচয়-সম্বোজ্ঝাঙ্গ, অনিত্যতে দুঃখসংজ্ঞাসহগত বীর্য-সম্বোজ্ঝাঙ্গ, অনিত্যতে দুঃখসংজ্ঞাসহগত প্রীতি-সম্বোজ্ঝাঙ্গ, অনিত্যতে দুঃখসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনিত্যতে দুঃখসংজ্ঞাসহগত সমাধি-সম্বোজ্ঝাঙ্গ ও অনিত্যতে দুঃখসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনিত্যতে দুঃখসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” ষষ্ঠ সূত্র।

৭. অনাত্ম সূত্র
২৫৪.১. “হে ভিক্ষুগণ, দুঃখে অনাত্মসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে দুঃখে অনাত্মসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী দুঃখে অনাত্মসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী দুঃখে অনাত্মসংজ্ঞাসহগত ধর্মবিচয়-সম্বোজ্ঝাঙ্গ, দুঃখে অনাত্মসংজ্ঞাসহগত বীর্য-সম্বোজ্ঝাঙ্গ, দুঃখে অনাত্মসংজ্ঞাসহগত প্রীতি-সম্বোজ্ঝাঙ্গ, দুঃখে অনাত্মসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, দুঃখে অনাত্মসংজ্ঞাসহগত সমাধি-সম্বোজ্ঝাঙ্গ ও দুঃখে অনাত্মসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই দুঃখে অনাত্মসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, অনাত্মসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে অনাত্মসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী অনাত্মসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনাত্মসংজ্ঞাসহগত ধর্মবিচয়-সম্বোজ্ঝাঙ্গ, অনাত্মসংজ্ঞাসহগত বীর্য-সম্বোজ্ঝাঙ্গ, অনাত্মসংজ্ঞাসহগত প্রীতি-সম্বোজ্ঝাঙ্গ, অনাত্মসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনাত্মসংজ্ঞাসহগত সমাধি-সম্বোজ্ঝাঙ্গ ও অনাত্মসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনাত্মসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, অনাত্মসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে অনাত্মসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনাত্মসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী অনাত্মসংজ্ঞাসহগত ধর্মবিচয়-সম্বোজ্ঝাঙ্গ, অনাত্মসংজ্ঞাসহগত বীর্য-সম্বোজ্ঝাঙ্গ, অনাত্মসংজ্ঞাসহগত প্রীতি-সম্বোজ্ঝাঙ্গ, অনাত্মসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, অনাত্মসংজ্ঞাসহগত সমাধি-সম্বোজ্ঝাঙ্গ ও অনাত্মসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই অনাত্মসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” সপ্তম সূত্র।

৮. প্রহান সূত্র
২৫৫.১. “হে ভিক্ষুগণ, প্রহানসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে প্রহানসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রহানসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রহানসংজ্ঞাসহগত ধর্মবিচয়-সম্বোজ্ঝাঙ্গ, প্রহানসংজ্ঞাসহগত বীর্য-সম্বোজ্ঝাঙ্গ, প্রহানসংজ্ঞাসহগত প্রীতি-সম্বোজ্ঝাঙ্গ, প্রহানসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, প্রহানসংজ্ঞাসহগত সমাধি-সম্বোজ্ঝাঙ্গ ও প্রহানসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই প্রহানসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, প্রহানসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে প্রহানসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রহানসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রহানসংজ্ঞাসহগত ধর্মবিচয়-সম্বোজ্ঝাঙ্গ, প্রহানসংজ্ঞাসহগত বীর্য-সম্বোজ্ঝাঙ্গ, প্রহানসংজ্ঞাসহগত প্রীতি-সম্বোজ্ঝাঙ্গ, প্রহানসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, প্রহানসংজ্ঞাসহগত সমাধি-সম্বোজ্ঝাঙ্গ ও প্রহানসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই প্রহানসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, প্রহানসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে প্রহানসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রহানসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী প্রহানসংজ্ঞাসহগত ধর্মবিচয়-সম্বোজ্ঝাঙ্গ, প্রহানসংজ্ঞাসহগত বীর্য-সম্বোজ্ঝাঙ্গ, প্রহানসংজ্ঞাসহগত প্রীতি-সম্বোজ্ঝাঙ্গ, প্রহানসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, প্রহানসংজ্ঞাসহগত সমাধি-সম্বোজ্ঝাঙ্গ ও প্রহানসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই প্রহানসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” অষ্টম সূত্র।

৯. বিরাগ সূত্র
২৫৬.১. “হে ভিক্ষুগণ, বিরাগসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে বিরাগসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিরাগসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিরাগসংজ্ঞাসহগত ধর্মবিচয়-সম্বোজ্ঝাঙ্গ, বিরাগসংজ্ঞাসহগত বীর্য-সম্বোজ্ঝাঙ্গ, বিরাগসংজ্ঞাসহগত প্রীতি-সম্বোজ্ঝাঙ্গ, বিরাগসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, বিরাগসংজ্ঞাসহগত সমাধি-সম্বোজ্ঝাঙ্গ ও বিরাগসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই বিরাগসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, বিরাগসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে বিরাগসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী বিরাগসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিরাগসংজ্ঞাসহগত ধর্মবিচয়-সম্বোজ্ঝাঙ্গ, বিরাগসংজ্ঞাসহগত বীর্য-সম্বোজ্ঝাঙ্গ, বিরাগসংজ্ঞাসহগত প্রীতি-সম্বোজ্ঝাঙ্গ, বিরাগসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, বিরাগসংজ্ঞাসহগত সমাধি-সম্বোজ্ঝাঙ্গ ও বিরাগসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই বিরাগসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, বিরাগসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে বিরাগসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিরাগসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বিরাগসংজ্ঞাসহগত ধর্মবিচয়-সম্বোজ্ঝাঙ্গ, বিরাগসংজ্ঞাসহগত বীর্য-সম্বোজ্ঝাঙ্গ, বিরাগসংজ্ঞাসহগত প্রীতি-সম্বোজ্ঝাঙ্গ, বিরাগসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, বিরাগসংজ্ঞাসহগত সমাধি-সম্বোজ্ঝাঙ্গ ও বিরাগসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই বিরাগসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” নবম সূত্র।

১০. নিরোধ সূত্র
২৫৭.১. “হে ভিক্ষুগণ, নিরোধসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়। কীরূপে নিরোধসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী নিরোধসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী নিরোধসংজ্ঞাসহগত ধর্মবিচয়-সম্বোজ্ঝাঙ্গ, নিরোধসংজ্ঞাসহগত বীর্য-সম্বোজ্ঝাঙ্গ, নিরোধসংজ্ঞাসহগত প্রীতি-সম্বোজ্ঝাঙ্গ, নিরোধসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, নিরোধসংজ্ঞাসহগত সমাধি-সম্বোজ্ঝাঙ্গ ও নিরোধসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই নিরোধসংজ্ঞা ভাবিত ও বহুলীকৃত হলে মহাফল ও মহা-আনিশংস লাভ হয়।

২. ভিক্ষুগণ, নিরোধসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়। কীরূপে নিরোধসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী নিরোধসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী নিরোধসংজ্ঞাসহগত ধর্মবিচয়-সম্বোজ্ঝাঙ্গ, নিরোধসংজ্ঞাসহগত বীর্য-সম্বোজ্ঝাঙ্গ, নিরোধসংজ্ঞাসহগত প্রীতি-সম্বোজ্ঝাঙ্গ, নিরোধসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, নিরোধসংজ্ঞাসহগত সমাধি-সম্বোজ্ঝাঙ্গ ও নিরোধসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই নিরোধসংজ্ঞা ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটি প্রত্যাশিত হয়।

৩. ভিক্ষুগণ, নিরোধসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়। কীরূপে নিরোধসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী নিরোধসংজ্ঞাসহগত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী নিরোধসংজ্ঞাসহগত ধর্মবিচয়-সম্বোজ্ঝাঙ্গ, নিরোধসংজ্ঞাসহগত বীর্য-সম্বোজ্ঝাঙ্গ, নিরোধসংজ্ঞাসহগত প্রীতি-সম্বোজ্ঝাঙ্গ, নিরোধসংজ্ঞাসহগত প্রশ্রদ্ধি (প্রশান্তি)-সম্বোজ্ঝাঙ্গ, নিরোধসংজ্ঞাসহগত সমাধি-সম্বোজ্ঝাঙ্গ ও নিরোধসংজ্ঞাসহগত উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই নিরোধসংজ্ঞা ভাবিত ও বহুলীকৃত হলে মহাসুফল ও মহাযোগক্ষেম লাভের জন্য এবং মহাসংবেগ উৎপাদনের জন্য ও মহাসুখে অবস্থানের জন্য সংবর্তিত হয়।” দশম সূত্র।

নিরোধ বর্গ সমাপ্ত।

তস্সুদ্দানং/সূত্রসূচি

অশুভ, মৃত্যু, আহারে প্রতিকূল ও অনভিরতি সূত্র;

অনিত্য, দুঃখ, অনাত্ম, প্রহান, বিরাগ, নিরোধে দশ উক্ত॥


 

৯. গঙ্গাপেয়্যাল (গঙ্গা পুনরুক্তি) বর্গ
১-১২. গঙ্গানদী আদি সূত্র
২৫৮-২৬৯.১. “হে ভিক্ষুগণ, যেমন গঙ্গানদী পূর্বদিকে ক্রমশ ঢালু, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। কীরূপে ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।

২. ভিক্ষুগণ, যেমন গঙ্গানদী পূর্বদিকে ক্রমশ ঢালু, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। কীরূপে ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু রাগবিনয় (রাগক্ষয়), দোষবিনয় ও মোহবিনয় পর্যাবসান করে স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু রাগবিনয়, দোষবিনয় ও মোহবিনয় পর্যাবসান করে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।”

৩. ভিক্ষুগণ, যেমন গঙ্গানদী পূর্বদিকে ক্রমশ ঢালু, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। কীরূপে ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু অমৃতোগধ (অমৃতে নিমজ্জনের ন্যায়), অমৃতপরায়ণ ও অমৃত পর্যাবসান করে স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু অমৃতোগধ, অমৃতপরায়ণ ও অমৃত পর্যাবসান করে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।

৪. ভিক্ষুগণ, যেমন গঙ্গানদী পূর্বদিকে ক্রমশ ঢালু, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। কীরূপে ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই ভিক্ষু সপ্ত বোধ্যঙ্গে ভাবিত ও বহুলীকৃত হলে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।”

(অন্যান্য সূত্রাদিও এষণা বর্গের ন্যায় বিস্তারিতব্য)।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দু-গুণে দ্বাদশ হয়, তা দ্বারা বর্গ বলা হয়॥


 

১০. অপ্রমাদ বর্গ
১-১০. তথাগতাদি সূত্র
২৭০-২৭৯.১. “হে ভিক্ষুগণ, যে-সকল সত্ত্বগণ পদহীন ও দ্বিপদবিশিষ্ট এবং চতুষ্পদ ও বহুপদবিশিষ্ট আছে...।” (পূর্ববৎ বিস্তারিতব্য)

অপ্রমাদ বর্গ সমাপ্ত।

তস্সুদ্দানং/সূত্রসূচি

তথাগত, পদ, কূট, মূল, সার আর বস্সিক উক্ত;

রাজা, চন্দ্র-সূর্য, বস্ত্রে দশটি পদ যুক্ত॥

(অপ্রমাদ বর্গ বোজ্ঝাঙ্গ সংযুক্তের বোজ্ঝাঙ্গ ভেদে বিস্তারিতব্য)


 

১১. বলকরণীয় বর্গ

১-১২. বলাদি সূত্র
২৮০-২৯১.১. “হে ভিক্ষুগণ, যেমন, যে-সমস্ত করণীয় কর্ম শক্তি প্রয়োগ করে করা হয়...।”

বলকরণীয় বর্গ সমাপ্ত।

তস্সুদ্দানং/সূত্রসূচি

বল, বীজ, নাগ, বৃক্ষ, কুম্ভ ও সূক হয় উক্ত;

আকাশ, মেঘ দ্বয়, নৌকা, আগন্তুকও নদী যুক্ত॥

(বলকরণীয় বর্গ বোজ্ঝাঙ্গ সংযুক্তের বোজ্ঝাঙ্গ ভেদেভভভবব বিস্তারিতব্য)


 

১২. এষণা (অন্বেষণ) বর্গ
১-১০. এষণাদি সূত্র (অন্বেষণাদি)
২৯২-৩০১.১. “হে ভিক্ষুগণ, ত্রিবিধ এষণা বিদ্যমান। সেই ত্রিবিধ কী কী? কাম-এষণা, ভব-এষণা ও ব্রহ্মচর্য-এষণা...।” (পূর্ববৎ বিস্তারিতব্য)

এষণা বর্গ সমাপ্ত।

তস্সুদ্দানং/সূত্রসূচি

এষণা, অহংকার, আসব, ভব, দুঃখতাত্রয়;

খিল, মল, দুঃখ, বেদনা, তৃষ্ণা, প্রার্থনায় শেষ হয়॥

(বোজ্ঝাঙ্গ সংযুক্তের এষণাপেয়্যাল নিশ্রিতের ন্যায় বিস্তারিতব্য)


 

১৩. ওঘ (স্রোত) বর্গ
১-৮. ওঘাদি সূত্র
৩০২-৩০৯.১. “হে ভিক্ষুগণ, চারিবিধ ওঘ বিদ্যমান। সেই চারি কী কী? কাম-ওঘ, ভব-ওঘ, দৃষ্টি-ওঘ এবং অবিদ্যা-ওঘ...।” (পূর্ববৎ বিস্তারিতব্য)

১০. ঊর্ধ্বভাগীয় সূত্র
৩১১.১. শ্রাবস্তী নিদান। “হে ভিক্ষুগণ, পঞ্চবিধ ঊর্ধ্বভাগীয় সংযোজন[66] বিদ্যমান। সেই পঞ্চ কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত। সেই সপ্ত কী কী? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত।

২. ভিক্ষুগণ, পঞ্চবিধ ঊর্ধ্বভাগীয় সংযোজন বিদ্যমান। সেই পঞ্চ কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত। সেই সপ্ত কী কী? এক্ষেত্রে ভিক্ষু রাগবিনয়, দোষবিনয় এবং মোহবিনয় পর্যাবসান করে স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু রাগবিনয়, দোষবিনয় এবং মোহবিনয় পর্যাবসান করে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত।

৩. ভিক্ষুগণ, পঞ্চবিধ ঊর্ধ্বভাগীয় সংযোজন বিদ্যমান। সেই পঞ্চ কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত। সেই সপ্ত কী কী? এক্ষেত্রে ভিক্ষু অমৃতোগধ (অমৃতে নিমজ্জনের ন্যায়), অমৃতপরায়ণ ও অমৃত পর্যাবসান করে স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু অমৃতোগধ, অমৃতপরায়ণ ও অমৃত পর্যাবসান করে ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত।

৪. ভিক্ষুগণ, পঞ্চবিধ ঊর্ধ্বভাগীয় সংযোজন বিদ্যমান। সেই পঞ্চ কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত। সেই সপ্ত কী কী? এক্ষেত্রে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত স্মৃতি-সম্বোজ্ঝাঙ্গ ভাবিত করে। অনুরূপভাবে ভিক্ষু নির্বাণগামী, নির্বাণাভিমুখী ও নির্বাণের দিকে ক্রমোন্নত ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, প্রীতি-সম্বোজ্ঝাঙ্গ, প্রশ্রদ্ধি (প্রশান্তি)-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই এই পঞ্চ ঊর্ধ্বভাগীয় সংযোজন অভিজ্ঞাত-পরিজ্ঞাত হয়ে এবং পরিক্ষয় (ধ্বংস) ও প্রহান করে সপ্ত বোজ্ঝাঙ্গ ভাবিত করা উচিত।” দশম সূত্র।

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ, অধো-ঊর্ধ্বভাগীয় হয়॥


 

১৪. পুনঃ গঙ্গাপেয়্যাল বর্গ
৩১২-৩২৩.১. পুনঃ গঙ্গানদী ইত্যাদি সূত্র
চতুর্দশ বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দু-গুণে দ্বাদশ হয়, তা দ্বারা বর্গ বলা হয়॥

(বোজ্ঝাঙ্গ সংযুক্তের গঙ্গাপেয়্যাল রাগ ভেদে বিস্তারিতব্য)


 

১৫. পুনঃ অপ্রমাদ বর্গ
৩২৪-৩৩৩. তথাগতাদি সূত্র
পঞ্চদশ বর্গ সমাপ্ত।

তস্সুদ্দানং/সূত্রসূচি

তথাগত, পদ, কূট, মূল, সার আর বস্‌সিক উক্ত;

রাজা, চন্দ্র-সূর্য, বস্ত্রে দশটি পদ যুক্ত॥

(অপ্রমাদ বর্গ রাগ ভেদে বিস্তারিতব্য)


 

১৬. পুনঃ বলকরণীয় বর্গ
৩৩৪-৩৪৫. পুনঃ বলাদি সূত্র
ষষ্ঠদশ বর্গ সমাপ্ত।

তস্সুদ্দানং/সূত্রসূচি

বল, বীজ, নাগ, বৃক্ষ, কুম্ভ ও সূক হয় উক্ত;

আকাশ, মেঘ দ্বয়, নৌকা, আগন্তুকও নদী যুক্ত॥

(বোজ্ঝাঙ্গ সংযুক্তের বলকরণীয় বর্গ রাগ ভেদে বিস্তারিতব্য)


 

১৭. পুনঃ এষণা (অন্বেষণ) বর্গ
৩৪৬-৩৫৬. পুনঃ এষণাদি সূত্র
পুনঃ এষণা বর্গ সমাপ্ত

তস্সুদ্দানং/সূত্রসূচি

এষণা, অহংকার, আসব, ভব, দুঃখ ত্রয়;

খিল, মল, দুঃখ, বেদনা, তৃষ্ণা, প্রার্থনায় শেষ হয়॥


 

১৮. পুনঃ ওঘ (স্রোত) বর্গ
৩৫৭-৩৬৬. পুনঃ ওঘাদি সূত্র
বোজ্ঝাঙ্গ সংযুক্তের পুনঃ ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ, অধো-ঊর্ধ্বভাগীয় হয়॥

(রাগবিনয় পর্যাবসান-দোষবিনয় পর্যাবসান ও মোহবিনয় পর্যাবসান বর্গ বিস্তারিতব্য) (মার্গসংযুক্ত যেরূপে বিস্তারিতব্য, বোজ্ঝাঙ্গ সংযুক্তও সেরূপে বিস্তারিতব্য)

বোজ্ঝাঙ্গ সংযুক্ত সমাপ্ত।


 

৩. স্মৃতিপ্রস্থান সংযুক্ত
১. আম্রপালি বর্গ
১. আম্রপালি[67] সূত্র
১৬৭.১. আমি এরূপ শুনেছি। একসময় ভগবান বৈশালীতে আম্রপালির বনে অবস্থান করছিলেন। তথায় ভগবান ভিক্ষুগণকে “হে ভিক্ষুগণ,” বলে আহ্বান করলেন। ভিক্ষুগণ “হ্যাঁ ভদন্ত,” বলে ভগবানের প্রত্যুত্তর প্রদান করলেন। তখন ভগবান এরূপ বললেন :

২. “হে ভিক্ষুগণ, সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায় মার্গ লাভ ও নির্বাণ সাক্ষাতের জন্য ইহাই একমাত্র পথ; যথা : চারি স্মৃতিপ্রস্থান। সেই চারি প্রকার কী কী? ভিক্ষুগণ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায় মার্গ লাভ ও নির্বাণ সাক্ষাতের জন্য চারি স্মৃতিপ্রস্থানই একমাত্র পথ।”

ভগবান এরূপ বললে ভিক্ষুগণ প্রসন্নচিত্তে ভগবানের ভাষণ অনুমোদন করলেন। প্রথম সূত্র।

২. স্মৃতি সূত্র
১৬৮.১. একসময় ভগবান বৈশালীতে আম্রপালির বনে অবস্থান করছিলেন। তথায় ভগবান ভিক্ষুগণকে “হে ভিক্ষুগণ,” বলে আহ্বান করলেন। ভিক্ষুগণ “হ্যাঁ ভদন্ত,” বলে ভগবানের প্রত্যুত্তর প্রদান করলেন। তখন ভগবান এরূপ বললেন :

২. “হে ভিক্ষুগণ, ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন। ভিক্ষুগণ, কীরূপে ভিক্ষু স্মৃতিমান হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা[68] ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু স্মৃতিমান হয়।

৩. “হে ভিক্ষুগণ, কীরূপে ভিক্ষু সম্প্রজ্ঞানী হয়? এক্ষেত্রে ভিক্ষু গমনাগমন করার সময় সম্প্রজ্ঞানী হয়। সে অবলোকন, নিরীক্ষণ ও হস্তপদ সঙ্কোচন-প্রসারণকালেও সম্প্রজ্ঞানী হয়। সঙ্ঘাটি, পাত্র ও চীবর ধারণকালে, ভোজনে, পানাহারে ও আস্বাদনকালে সম্প্রজ্ঞানী হয়। বাহ্য-প্রস্রাব ত্যাগে, গমনে, দাঁড়ানে, উপবেশনে, শয়নে, জাগরণে, ভাষণে এবং মৌনাবলম্বনেও সম্প্রজ্ঞানী হয়। ভিক্ষুগণ, এরূপেই ভিক্ষু সম্প্রজ্ঞানী হয়। ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন।” দ্বিতীয় সূত্র।

৩. ভিক্ষু সূত্র
৩৬৯.১. একসময় ভগবান শ্রাবস্তীতে অনাথপিণ্ডিক শ্রেষ্ঠী কর্তৃক নির্মিত জেতবনারামে অবস্থান করছিলেন। অনন্তর জনৈক ভিক্ষু[69] ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একপার্শ্বে উপবেশন করলেন। একপাশে উপবিষ্ট হয়ে সেই ভিক্ষু ভগবানকে এরূপ বললেন :

২. “ভন্তে, তা উত্তম হয়, যদি ভগবান আমাকে সংক্ষিপ্তভাবে ধর্মোপদেশ প্রদান করেন; যেন আমি ভগবানের ধর্মোপদেশ শ্রবণপূর্বক একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে সক্ষম হই।”

“(তখন ভগবান বললেন,) এই ধর্ম-বিনয়ে এরূপে কোনো কোনো মোঘপুরুষ (মূর্খজন) আমাকে এভাবে অনুরোধ করে, আমার ভাষিত ধর্ম অনুস্মরণ করা উচিত বলে মনে করে মাত্র[70]।”

৩. “ভন্তে, ভগবান আমাকে সংক্ষিপ্তভাবে ধর্মদেশনা প্রদান করুন, সুগত আমাকে সংক্ষিপ্তভাবে ধর্মদেশনা প্রদান করুন। আমি ভগবানের ভাষিত অর্থ অল্পমাত্রই জানি, ভগবানের ভাষণের অল্পমাত্রই আমার আয়ত্তাধীন।” “ভিক্ষু, তাহলে তুমি প্রথমে আদি কুশলধর্মসমূহে বিশুদ্ধ হও। সেই কুশলধর্মসমূহের আদি কী কী? যথা : সুবিশুদ্ধ শীল ও ঋজুদৃষ্টি।” ভিক্ষু, যখন হতে তুমি সেই শীলে সুবিশুদ্ধ ও ঋজুদৃষ্টিসম্পন্ন হবে, তখন হতে তুমি শীলকে নিশ্রয় করে ও শীলে প্রতিষ্ঠিত হয়ে ত্রিবিধ প্রকারে চারি স্মৃতিপ্রস্থানে মনোনিবেশ করবে।

৪. সেই চারি প্রকার কী কী? হে ভিক্ষু, এক্ষেত্রে তুমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম বা অভ্যন্তর কায়ে কায়ানুদর্শী হয়ে অবস্থান কর। এরূপে বাহ্যিক বা বাহির কায়ে কায়ানুদর্শী, অধ্যাত্ম ও বাহ্যিক কায়ে কায়ানুদর্শী হয়ে অবস্থান কর। অধ্যাত্ম বেদনায় বেদনানুদর্শী, বাহ্যিক বেদনায় বেদনানুদর্শী এবং অধ্যাত্ম ও বাহ্যিক বেদনায়ও বেদনানুদর্শী হয়ে অবস্থান কর। অধ্যাত্ম চিত্তে চিত্তানুদর্শী, বাহ্যিক চিত্তে চিত্তানুদর্শী এবং অধ্যাত্ম ও বাহ্যিক চিত্তেও চিত্তানুদর্শী হয়ে অবস্থান কর। অধ্যাত্ম ধর্মে (মনোগোচর বিষয়ে) ধর্মানুদর্শী, বাহ্যিক ধর্মে ধর্মানুদর্শী এবং অধ্যাত্ম ও বাহ্যিক ধর্মে ধর্মানুদর্শী হয়ে অবস্থান কর। ভিক্ষু, যখন হতে তুমি শীলকে নিশ্রয় করে ও শীলে প্রতিষ্ঠিত হয়ে ত্রিবিধ প্রকারে এই চারি স্মৃতিপ্রস্থানে মনোনিবেশ করবে, তখন হতে তোমার দিবা-রাত্রি যতই যাপিত হবে ততই কুশলধর্মসমূহে শ্রীবৃদ্ধিই প্রত্যাশিত, পরিহানি নয়।”

৫. অতঃপর সেই ভিক্ষু ভগবানের ভাষণ অভিনন্দন ও অনুমোদন করে আসন হতে উঠে ভগবানকে অভিবাদনপূর্বক প্রদক্ষিণ করে প্রস্থান করলেন। অনন্তর সেই ভিক্ষু একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে করতে অচিরেই যার জন্য কুলপুত্রগণ সম্যকভাবে আগার হতে অনাগারে প্রব্রজিত হন, সেই অনুত্তর ব্রহ্মচর্যের পর্যাবসান এবং ইহজীবনেই স্বয়ং অভিজ্ঞান প্রত্যক্ষ ও লাভ করে অবস্থান করতে লাগলেন। ‘জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই’ এরূপ জানতে পারলেন। তখন সেই ভিক্ষু অর্হৎগণের মধ্যে অন্যতর অর্হৎ হলেন। তৃতীয় সূত্র।

৪. শালা সূত্র
৩৭০.১. একসময় ভগবান কোশলরাজ্যে ব্রাহ্মণ গ্রামশালায় অবস্থান করছিলেন। তথায় ভগবান ভিক্ষুগণকে “হে ভিক্ষুগণ,” বলে আহ্বান করলেন। ভিক্ষুগণ “হ্যাঁ ভদন্ত,” বলে ভগবানের প্রত্যুত্তর প্রদান করলেন। তখন ভগবান এরূপ বললেন :

২. “হে ভিক্ষুগণ, যেই ভিক্ষুরা এই ধর্ম-বিনয়ে নতুন, অচিরপ্রব্রজিত ও অধুনাগত সেই ভিক্ষুদের চারি স্মৃতিপ্রস্থান ভাবনা গ্রহণ করানো, নিবিষ্ট ও প্রতিষ্ঠিত করানো তোমাদের উচিত। সেই চারি প্রকার কী কী?

৩. (তাদের তোমাদের এরূপ বলা উচিত-) আবুসোগণ,এক্ষেত্রে তোমরা কায়বিষয়ক যথাযথ জ্ঞান লাভের জন্য বীর্যবান, সম্প্রজ্ঞানী ও একীভূত-চিত্ত[71] হয়ে, বিপ্রসন্ন, সমাহিত ও একাগ্রচিত্তে কায়ে কায়ানুদর্শী হয়ে অবস্থান কর। অনুরূপভাবে বেদনাবিষয়ক যথাযথ জ্ঞান লাভের জন্য বেদনায় বেদনানুদর্শী, চিত্তবিষয়ক যথাযথ জ্ঞান লাভের জন্য চিত্তে চিত্তানুদর্শী ও ধর্মবিষয়ক যথাযথ জ্ঞান লাভের জন্য ধর্মে ধর্মানুদর্শী হয়ে অবস্থান কর।

৪. ভিক্ষুগণ, যেই শৈক্ষ্য ভিক্ষুরাও অনধিগত (অপ্রাপ্ত) মনে অনুত্তর যোগক্ষেম প্রার্থনা করে অবস্থান করে, তারাও কায়বিষয়ক পরিজ্ঞান লাভের জন্য বীর্যবান, সম্প্রজ্ঞানী ও একীভূত-চিত্ত হয়ে, বিপ্রসন্ন, সমাহিত ও একাগ্রচিত্তে কায়ে কায়ানুদর্শী হয়ে অবস্থান করে। অনুরূপভাবে বেদনাবিষয়ক পরিজ্ঞান লাভের জন্য বেদনায় বেদনানুদর্শী, চিত্তবিষয়ক পরিজ্ঞান লাভের জন্য চিত্তে চিত্তানুদর্শী ও ধর্মবিষয়ক পরিজ্ঞান লাভের জন্য ধর্মে ধর্মানুদর্শী হয়ে অবস্থান করে।

৫. ভিক্ষুগণ, যেই ভিক্ষুগণ অর্হৎ[72], ক্ষীণাসব, জীবন উদ্‌যাপিত, ভার অপসৃত, করণীয় কৃত, সদর্থপ্রাপ্ত ও ভব সংযোজন পরিক্ষীণ করে সম্যকরূপে বিমুক্ত, তারাও কায়ে বিসংযুক্ত হয়ে বীর্যবান, সম্প্রজ্ঞানী ও একীভূত-চিত্ত হয়ে, বিপ্রসন্ন, সমাহিত ও একাগ্রচিত্তে কায়ে কায়ানুদর্শী হয়ে অবস্থান করে। অনুরূপভাবে বেদনায় বিসংযুক্ত হয়ে বেদনায় বেদনানুদর্শী, চিত্তে বিসংযুক্ত হয়ে চিত্তে চিত্তানুদর্শী ও ধর্মে বিসংযুক্ত হয়ে ধর্মে ধর্মানুদর্শী হয়ে অবস্থান করে।

৬. হে ভিক্ষুগণ, যেই ভিক্ষুরা এই ধর্ম-বিনয়ে নতুন, অচিরপ্রব্রজিত ও অধুনাগত সেই ভিক্ষুদের এই চারি স্মৃতিপ্রস্থান ভাবনা গ্রহণ করানো, নিবিষ্ট ও প্রতিষ্ঠিত করানো তোমাদের উচিত।” চতুর্থ সূত্র।

৫. অকুশলরাশি সূত্র
৩৭১.১. শ্রাবস্তী নিদান। তথায় ভগবান এরূপ বললেন, “হে ভিক্ষুগণ, পঞ্চ নীবরণের প্রতি মন্তব্য করার সময় একজন যথার্থই বলে যে, ‘ইহা অকুশল রাশি’। কেবল, ভিক্ষুগণ, সম্পূর্ণ অকুশলরাশিই হচ্ছে এই পঞ্চ নীবরণ। সেই পাঁচ প্রকার কী কী? কামচ্ছন্দ-নীবরণ, ব্যাপাদ-নীবরণ, স্ত্যানমিদ্ধ (আলস্য-তন্দ্রা)-নীবরণ, ঔদ্ধত্য-কৌকৃত্য (চঞ্চলতা-অনুশোচনা)-নীবরণ ও বিচিকিৎসা (সন্দেহ)-নীবরণ। এই পঞ্চ নীবরণের প্রতি মন্তব্য করার সময় একজন যথার্থই বলে যে, ‘ইহা অকুশল রাশি’। কেবল, ভিক্ষুগণ, সম্পূর্ণ অকুশলরাশিই হচ্ছে এই পঞ্চ নীবরণ।”

২. “হে ভিক্ষুগণ, চারি স্মৃতিপ্রস্থানের প্রতি মন্তব্য করার সময় একজন যথার্থই বলে যে, ‘ইহা কুশলরাশি’। কেবল, ভিক্ষুগণ, সম্পূর্ণ কুশলরাশিই হচ্ছে এই চারি স্মৃতিপ্রস্থান। সেই চারি প্রকার কী কী? ভিক্ষুগণ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এই চারি স্মৃতিপ্রস্থানের প্রতি মন্তব্য করার সময় একজন যথার্থই বলে যে, ‘ইহা কুশল রাশি’। কেবল, ভিক্ষুগণ, সম্পূর্ণ কুশলরাশিই হচ্ছে এই চারি স্মৃতিপ্রস্থান।” পঞ্চম সূত্র।

৬. শ্যেন (বাজপাখি) সূত্র
৩৭২.১. “হে ভিক্ষুগণ, একসময় অতীতে একটি বাজপাখি একটি তিতির পক্ষীকে সহসা ছোঁ মেরে ধরে নিয়ে যাচ্ছিল। অতঃপর বাজপাখি তিতির পক্ষীকে ধরে নিয়ে যাওয়ার সময় তিতির পক্ষীটি এরূপ আর্তনাদ করতে লাগল-‘আমাদের কী দুর্ভাগ্য, আমাদের পুণ্য কতই না অল্প যে, আমরা অগোচরে (অনুপযুক্ত স্থানে) ও পরভূমিতে বিচরণ করেছি। আজ যদি আমরা গোচরে (উপযুক্ত স্থানে) ও আপন পৈতৃক ভূমিতে বিচরণ করতাম, তাহলে বাস্তবিক অর্থে আমার এ অবস্থা হতো না, লড়াই হতো।’

বাজ পাখিটি তখন এরূপ বলল, ‘তিতির, তোমাদের সেই আপন পৈতৃক ভূমি কোথায়?’ ‘লাঙ্গল দ্বারা কর্ষণকৃত বড় ঢেলার স্থান।’ ভিক্ষুগণ, অতঃপর বাজপাখিটি নিজ শক্তিমত্তায় উদ্ধত হয়ে (গর্ব বা অহংকার করে) ও নিজ শক্তিমত্তার কথা বলতে বলতে স্বয়ং তিতির পক্ষীটিকে এই বলে ছেড়ে দিল-‘যাও, তবে তিতির, তথায় গিয়েও তুমি আমার নিকট হতে মুক্তি পাবে না।’

২. ভিক্ষুগণ, অনন্তর সেই পক্ষীটি লাঙ্গল দ্বারা কর্ষিত মাটির ঢেলার স্থানেগমনপূর্বক মস্তবড় ঢেলার উপরে উঠে বাজপাখিটিকে এরূপ বলতে লাগল-‘বাজপাখি, এখন আমার কাছে এসো দেখি, পারলে এখন এসো।’ অতঃপর বাজপাখিটি নিজ শক্তিমত্তায় উদ্ধত হয়ে (গর্ব করে) ও নিজ শক্তিমত্তার কথা বলতে বলতে পক্ষীটিকে সহসা উভয় পাখায় ধরে আবদ্ধ করতে তার সম্মুখবর্তী হলো। ‘আমাকে ধরার জন্য বাজপাখিটি আসছে’ ইহা জ্ঞাত হয়ে তিতির পক্ষীটি সেই বড় ঢেলার মধ্যে লুকিয়ে পড়ল। ভিক্ষুগণ, তখন বাজপাখিটির বক্ষঃস্থল (সেই ঢেলার আঘাতে) খণ্ডবিখণ্ড হয়েছিল। ভিক্ষুগণ, যে অগোচরে (অনুপযুক্ত স্থানে) ও পরভূমিতে বিচরণ করে তার এরূপই দশা হয়।

৩. তদ্ধেতু ভিক্ষুগণ, তোমরা অগোচরে (অনুপযুক্ত স্থানে) ও পরভূমিতে বিচরণ করো না। অগোচর ও পরভূমিতে বিচরণ করলে মার নিম্নগামী করবে ও আলম্বন (সুযোগ) লাভ করবে। ভিক্ষুর অগোচর ও পরভূমি কী? যথা : পঞ্চ কামগুণ। সেই পঞ্চবিধ কী কী? ইষ্ট (আনন্দদায়ক), কান্ত (প্রীতিকর), মনোজ্ঞ (মনাপ), প্রিয়রূপ, কামোদ্দীপক ও প্রলোভনকারী চক্ষু বিজ্ঞেয় রূপ; অনুরূপভাবে ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী শ্রোত্রবিজ্ঞেয় শব্দ; ঘ্র্রাণ বিজ্ঞেয় গন্ধ; জিহ্বা বিজ্ঞেয় রস ও কায় বিজ্ঞেয় স্প্রষ্টব্য। ভিক্ষুগণ, ইহাই হচ্ছে ভিক্ষুর অগোচর ও পরভূমি।

৪. হে ভিক্ষুগণ, তোমরা গোচরে (উপযুক্ত স্থানে) ও আপন পৈতৃক ভূমিতে বিচরণ কর। গোচর ও আপন পৈতৃক ভূমিতে বিচরণ করলে মার নিম্নগামী করতে ও আলম্বন (সুযোগ) লাভ করতে পারবে না। ভিক্ষুর গোচর ও আপন পৈতৃক ভূমি কী? যথা : চারি স্মৃতিপ্রস্থান। সেই চারি প্রকার কী কী? ভিক্ষুগণ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ইহাই হচ্ছে ভিক্ষুর গোচর ও আপন পৈতৃক ভূমি।” ষষ্ঠ সূত্র।

৭. মর্কট (বানর) সূত্র
৩৭৩.১. “হে ভিক্ষুগণ, পর্বতরাজ হিমালয়ের এমন দুর্গম ও বিষম স্থান আছে, যেখানে বানর ও মানুষেরা বিচরণ করতো না। হিমালয়ের এমন দুর্গম ও বিষম স্থান আছে, যেখানে বানরেরা বিচরণ করতো কিন্তু মানুষেরা বিচরণ করতো না। পর্বতরাজ হিমালয়ের এমন সমান ও রমনীয় ভূমিভাগ আছে, যেখানে বানর ও মানুষেরা উভয়েই বিচরণ করতো। ভিক্ষুগণ, সেখানে শিকারিরা বানর ধরার জন্য বানরদের গমনাগমনের পথে ফাঁদ পেতে রাখত।

২. হে ভিক্ষুগণ, যেই বানরেরা বুদ্ধিমান ও অলোভী প্রকৃতির তারা ফাঁদটি দেখে বহুদূরে সরে যেত। আর যেই বানর মূর্খ ও লোভী প্রকৃতির সে সেই ফাঁদে গিয়ে হাত দিয়ে ধরতো, তখন সেই হাত ফাঁদে আটকা পড়ে। ‘হাতটি ফাঁদ হতে ছাড়িয়ে নিব’-এই ইচ্ছায় অপর হাত দিয়ে ধরলে সে হাতও ফাঁদে আটকা পড়ে। ‘উভয় হাত মুক্ত করব’-এই ভেবে পা দিয়ে ধরলে পাও ফাঁদে আটকা পড়ে। তারপর ‘পা’সহ উভয় হাত মুক্ত করব’-এরূপ ভেবে অপর পা দিয়ে ধরলে সেই পাও আটকা পড়ে। ‘উভয় হস্ত ও উভয় পা মুক্ত করব’-এই ইচ্ছায় তুণ্ড (মুখ) দিয়ে ধরলে সেই তুণ্ডও ফাঁদে আটকা পড়ে। ভিক্ষুগণ, দুর্ভাগ্য ও দুর্দশাগ্রস্ত সেই বানরটি পঞ্চ বন্ধনে আবদ্ধ হয়ে শিকারীর ইচ্ছানুরূপ করণযোগ্য হয়ে ব্যথায় গোঙাতে থাকে। তখন শিকারি শেল বিদ্ধ করে সেই বানরটিকে ফাঁদ হতে ইচ্ছামত উত্তোলন করে ও জলন্ত কাষ্ঠ-অঙ্গারে পুড়িয়ে ভার[73] করে সাথে নিয়ে যায়। ভিক্ষুগণ, যে অগোচরে (অনুপযুক্ত স্থানে) ও পরভূমিতে বিচরণ করে তার এরূপ দশাই হয়।

৩. তদ্ধেতু ভিক্ষুগণ, তোমরা অগোচরে (অনুপযুক্ত স্থানে) ও পরভূমিতে বিচরণ করো না। অগোচর ও পরভূমিতে বিচরণ করলে মার নিম্নগামী করবে ও আলম্বন (সুযোগ) লাভ করবে। ভিক্ষুর অগোচর ও পরভূমি কী? যথা : পঞ্চ কামগুণ। সেই পঞ্চবিধ কী কী? ইষ্ট (আনন্দদায়ক), কান্ত (প্রীতিকর), মনোজ্ঞ (মনাপ), প্রিয়রূপ, কামোদ্দীপক ও প্রলোভনকারী চক্ষুবিজ্ঞেয় রূপ; অনুরূপভাবে ইষ্ট, কান্ত, মনোজ্ঞ, প্রিয়রূপ, কামোদ্দীপক ও প্রলোভনকারী শ্রোত্রবিজ্ঞেয় শব্দ; ঘ্র্রাণ বিজ্ঞেয় গন্ধ; জিহ্বাবিজ্ঞেয় রস ও কায়বিজ্ঞেয় স্পষ্টব্য। ভিক্ষুগণ, ইহাই হচ্ছে ভিক্ষুর অগোচর ও পরভূমি।

৪. ভিক্ষুগণ, তোমরা গোচরে (উপযুক্ত স্থানে) ও আপন পৈতৃক ভূমিতে বিচরণ কর। গোচর ও আপন পৈতৃক ভূমিতে বিচরণ করলে মার নিম্নগামী করতে ও আলম্বন (সুযোগ) লাভ করতে পারবে না। ভিক্ষুর গোচর ও আপন পৈতৃক ভূমি কী? যথা : চারি স্মৃতিপ্রস্থান। সেই চারি প্রকার কী কী? ভিক্ষুগণ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ইহাই হচ্ছে ভিক্ষুর গোচর ও আপন পৈতৃক ভূমি।” সপ্তম সূত্র।

৮. পাচক সূত্র
৩৭৪.১. “হে ভিক্ষুগণ, যেমন, মূর্খ, অনভিজ্ঞ ও অনিপুণ পাচক রাজা ও মহামাত্যদের জন্য টক, তিক্ত (তিতা), ঝাল, মিষ্ট, লবণাক্ত, পানসে, ক্ষার ও ক্ষারহীন প্রভৃতি স্বাদের তরিতরকারি প্রস্তুত করে থাকে।

২. ভিক্ষুগণ, সেই মূর্খ, অনভিজ্ঞ ও অনিপুণ পাচক নিজের প্রভুর জন্য এরূপ (রান্না পদ্ধতি) শিক্ষা করে না-‘প্রভু আজ আমার দ্বারা রন্ধিত এই তরকারি পছন্দ করবেন, কাছে টেনে দেখবেন, বেশি বেশি নিবেন এবং এই তরকারির প্রশংসা করবেন।’ অনুরূপভাবে ‘প্রভু আজ আমার দ্বারা টক, তিক্ত, ঝাল, মিষ্ট, লবণাক্ত, পানসে, ক্ষার ও ক্ষারহীন প্রভৃতি স্বাদের রন্ধিত তরকারি পছন্দ করবেন, কাছে টেনে দেখবেন, বেশি বেশি নেবেন এবং এই তরকারির প্রশংসা করবেন।’

৩. ভিক্ষুগণ, সেই মূর্খ, অনভিজ্ঞ ও অনিপুণ পাচক পোশাক-পরিচ্ছদ, বেতন এমনকি উপহারও পায় না। কী কারণে পায় না? মূর্খ, অনভিজ্ঞ ও অনিপুণ পাচক নিজের প্রভুর জন্য (রান্না পদ্ধতি) শিক্ষা না করার কারণে। ভিক্ষুগণ, এক্ষেত্রে পাচকের ন্যায় মূর্খ, অনভিজ্ঞ ও অনিপুণ ভিক্ষু আছে, যে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। কায়ে কায়ানুদর্শী হয়ে অবস্থান করার সময় তার চিত্ত সমাধিস্থহয় না এবং উপক্লেশসমূহও প্রহীন হয় না। সে তজ্জন্য শিক্ষাও গ্রহণ করে না। অনুরূপভাবে সে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করার সময় তার চিত্ত সমাধিস্থহয় না এবং উপক্লেশসমূহও প্রহীন হয় না। সে তজ্জন্য শিক্ষাও গ্রহণ করে না।

৪. ভিক্ষুগণ, তদ্ধেতু সেই মূর্খ, অনভিজ্ঞ ও অনিপুণ ভিক্ষু ইহজীবনে সুখে অবস্থান করতে পারে না এবং স্মৃতি-সম্প্রজ্ঞানের অধিকারী হতে পারে না। তার কারণ কী? কারণ, সেই মূর্খ, অনভিজ্ঞ ও অনিপুণ ভিক্ষু আপন চিত্তের নিমিত্ত সম্পর্কে শিক্ষা গ্রহণ করে না।’

৫. ভিক্ষুগণ, পণ্ডিত, অভিজ্ঞ ও নিপুণ পাচক যেমন রাজা ও মহামাত্যদের জন্য টক, তিক্ত (তিতা), ঝাল, মিষ্ট, লবণাক্ত, পানসে, ক্ষার ও ক্ষারহীন প্রভৃতি স্বাদের তরিতরকারি প্রস্তুত করে থাকে।”

৬. “ভিক্ষুগণ, সেই পণ্ডিত, অভিজ্ঞ ও নিপুণ পাচক নিজের প্রভুর জন্য এরূপ (রান্না পদ্ধতি) শিক্ষা করে : ‘প্রভু আজ আমার দ্বারা রন্ধিত এই তরকারি পছন্দ করবেন, কাছে টেনে দেখবেন, বেশি বেশি নিবেন এবং এই তরকারির প্রশংসা করবেন।’ অনুরূপভাবে ‘প্রভু আজ আমার দ্বারা টক, তিক্ত, ঝাল, মিষ্ট, লবণাক্ত, পানসে, ক্ষার ও ক্ষারহীন প্রভৃতি স্বাদের রন্ধিত তরকারি পছন্দ করবেন, কাছে টেনে দেখবেন, বেশি বেশি নেবেন এবং এই তরকারির প্রশংসা করবেন।’

৭. ভিক্ষুগণ, তখন সেই পণ্ডিত, অভিজ্ঞ ও নিপুণ পাচক পোশাক-পরিচ্ছদ, বেতন এমনকি উপহারও লাভ করে। কী কারণে লাভ করে? পণ্ডিত, অভিজ্ঞ ও নিপুণ পাচক নিজের প্রভুর জন্য (রান্না পদ্ধতি) শিক্ষা করার কারণে। তদ্রুপ, ভিক্ষুগণ, এক্ষেত্রে পাচকের ন্যায় পণ্ডিত, অভিজ্ঞ ও নিপুণ ভিক্ষু আছে, যে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। কায়ে কায়ানুদর্শী হয়ে অবস্থান করার সময় তার চিত্ত সমাধিস্থহয় এবং উপক্লেশসমূহও প্রহীন হয়। সে তজ্জন্য শিক্ষাও গ্রহণ করে। অনুরূপভাবে সে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করার সময় তার চিত্ত সমাধিস্থহয় এবং উপক্লেশসমূহও প্রহীন হয়। সে তজ্জন্য শিক্ষাও গ্রহণ করে।

৮. হে ভিক্ষুগণ, তদ্ধেতু সেই পণ্ডিত, অভিজ্ঞ ও নিপুণ ভিক্ষু ইহজীবনে সুখে অবস্থান করতে পারে এবং স্মৃতি-সম্প্রজ্ঞানের অধিকারী হয়। তার কারণ কী? কারণ, সেই পণ্ডিত, অভিজ্ঞ ও নিপুণ ভিক্ষু আপন চিত্তের নিমিত্ত সম্পর্কে শিক্ষা গ্রহণ করে।” অষ্টম সূত্র।

৯. গ্লান (রোগী) সূত্র
৩৭৫.১. আমি এরূপ শুনেছি। একসময় ভগবান বৈশালীতে বেলুব গ্রামে অবস্থান করছিলেন। তথায় ভগবান ভিক্ষুগণকে আহ্বান করে বললেন, “হে ভিক্ষুগণ, তোমরা বৈশালীর চতুর্দিকে যথানুরূপ মিত্র, সখা ও বন্ধুরা মিলে বর্ষা উদ্‌যাপন কর। আমি এই বেলুব গ্রামেই বর্ষা উদ্‌যাপন করব।” “তথাস্তু' ভন্তে,” বলে সেই ভিক্ষুগণ ভগবানের সম্মতি লাভ করে বৈশালীর চতুর্দিকে যথানুরূপ মিত্র, সখা ও বন্ধুরা মিলে বর্ষা উদ্‌যাপন করলেন। ভগবানও সেই বেলুব গ্রামেই বর্ষা উদ্‌যাপন করলেন।

২. অনন্তর বর্ষা উদ্‌যাপনের পর ভগবানের কঠিন, তীব্র দুঃখ-বেদনাবর্ধক ও মরণ-ব্যাধি উৎপন্ন হলো। তখন ভগবান রোগের তীব্র যন্ত্রণা স্মৃতি ও সম্প্রজ্ঞাত হয়ে সহ্য করতে লাগলেন। অতঃপর ভগবানের মনে এরূপ চিন্তা উদয় হলো যে-“আমি আমার পরিচারকের সাথে বিনা মন্ত্রণায় এবং ভিক্ষু সংঘকে না জানিয়ে পরিনির্বাণ[74] লাভ করব’ তা আমার পক্ষে যথাযথ ও উচিত হবে না। সুতরাং আমার এই ব্যাধি বীর্য পরাক্রমের দ্বারা বিতাড়িত করে আয়ু-সংস্কার অধিষ্ঠান করে অবস্থান করা উচিত।” অনন্তর ভগবান সেই ব্যাধি বীর্য পরাক্রমের বলে বিতাড়িত করে আয়ু-সংস্কার অধিষ্ঠান করলেন। (তখন ভগবানের ব্যাধি উপশম হলো)।

৩. অতঃপর ভগবান আরোগ্য লাভ করে, রোগমুক্তির অনতিবিলম্বে চিকিৎসালয় হতে বের হয়ে বিহারের পেছনে ছায়াময় স্থানেপ্রজ্ঞাপ্ত আসনে উপবেশন করলেন। অনন্তর আয়ুষ্মান আনন্দ ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট আয়ুষ্মান আনন্দ ভগবানকে এরূপ বললেন, ভন্তে, আমি ভগবানের সুখ-অবস্থান, রোগ নিরাময় ও সুস্থতা লক্ষ করেছি। তবুও ভন্তে, ভগবানের অসুস্থতা দেখেও আমার নিজের শরীর মাতালের ন্যায় উন্মত্ত, দিক-বিদিকও আমার নিকট পরিষ্কার নয় এমনকি ধর্মসমূহও আমার নিকট প্রতিভাত হয়নি। অধিকন্তু ভন্তে, শ্বাস গ্রহণের সময়ে পর্যন্ত আমার এরূপ মনে হয়েছিল যে, ‘ভগবান ভিক্ষুসংঘকে উপলক্ষ করে যতদিন পর্যন্ত কিছু না বলবেন, ততদিন পর্যন্ত ভগবান পরিনির্বাণ লাভ করবেন না।”

৪. “হে আনন্দ, ভিক্ষুসংঘ আমার কাছে আর কী প্রত্যাশা করে? মৎ কর্তৃক অনন্তর-অবাহির[75] ভাবেই ধর্ম দেশিত হয়েছে। তথাগতের ধর্মে কোনো আচার্যমুষ্টি[76] নেই। আনন্দ, যার এরূপ চিন্তার উদয় হয়-‘আমি ভিক্ষু সংঘকে পরিচালনা করব’ কিংবা ‘ভিক্ষুসংঘ মমোদ্দেশিক[77] হোক বা আমার নির্দেশ মেনে চলুক’; সে-ই ভিক্ষুসংঘকে উদ্দেশ্য করে কিছু বলতে চাইলে বলুক। তথাগতের মনে এরূপ চিন্তার উদয় হয় না-‘আমি ভিক্ষুসংঘকে পরিচালনা করব’ কিংবা ‘ভিক্ষুসংঘ মমোদ্দেশিক হোক বা আমার নির্দেশ মেনে চলুক’। তাহলে আনন্দ, তথাগত ভিক্ষুসংঘকে উদ্দেশ করে কিছুমাত্র কিবা বলবেন! বর্তমানে আমি জীর্ণ, বৃদ্ধ, মহল্লক (পরিপক্ব), বয়স অর্ধগত এবং জীবনের শেষ প্রান্তে এসে পৌঁছেছি। আমার আশি বছর বয়স চলছে। জীর্ণ শকট যেমন অতিরিক্ত যত্নের মাধ্যমে ঠিকে থাকে মাত্র, ঠিক তদ্রুপ, আনন্দ, তথাগতের শরীরও অর্হত্ত্বফলের গুণে (সহায়তায়) ঠিকে আছে মাত্র।”

৫. “আনন্দ, যেই সময়ে তথাগত সকল নিমিত্তে মনোযোগ না দিয়ে কোনো কোনো বেদনাসমূহের নিরোধে অনিমিত্ত চিত্ত-সমাধি লাভ করে অবস্থান করেন; সেই সময়ে তথাগতের কায়ে স্বাচ্ছন্দ্যবোধ হয়। আনন্দ, তদ্ধেতু তোমরা আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান কর।”

৬. হে আনন্দ, কীরূপে ভিক্ষু আত্মদ্বীপ, আত্মশরণ, অনন্যশরণ[78] এবং ধর্মদ্বীপ, ধর্মশরণ ও অনন্যশরণ হয়ে অবস্থান করে? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করে। আনন্দ, আমার বর্তমানে কিংবা পরিনির্বাণের পর যেই ভিক্ষুগণ এভাবে আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করবে, তারা আমার শাসনে শিক্ষাকামী ভিক্ষুগণের মধ্যে অগ্রতম হবে।” নবম সূত্র।

১০. ভিক্ষুণী শালা সূত্র
৩৭৬.১. অনন্তর আয়ুষ্মান আনন্দ পূর্বাহ্ণ সময়ে চীবর পরিধান করে পাত্র-চীবর গ্রহণপূর্বক কোনো এক ভিক্ষুণী শালায় উপস্থিত হলেন। উপস্থিত হয়ে প্রজ্ঞাপ্ত আসনে উপবেশন করলেন। অতঃপর বহুসংখ্যক ভিক্ষুণী যেখানে আয়ুষ্মান আনন্দ আছেন সেখানে উপস্থিত হলেন। উপস্থিত হয়ে আয়ুষ্মান আনন্দকে অভিবাদন করে একান্তে উপবেশন করলেন। একান্তে উপবিষ্টা সেই ভিক্ষুণীগণ আয়ুষ্মান আনন্দকে এরূপ বললেন :

২. “ভন্তে, আনন্দ, এখানে বহুসংখ্যক ভিক্ষুণী চারি স্মৃতিপ্রস্থানে সুপ্রতিষ্ঠিত চিত্তে অবস্থান করে পূর্বাপর বৈশিষ্ট্যসমূহ স্পষ্টরূপে জ্ঞাত আছেন।” “তা এরূপ ভগিনীগণ, তা এরূপ, যেই ভিক্ষু বা ভিক্ষুণী চারি স্মৃতিপ্রস্থানে সুপ্রতিষ্ঠিত চিত্তে অবস্থান করেন, তার এরূপই প্রত্যাশিত যে, তিনি পূর্বাপর বৈশিষ্ট্যসমূহ স্পষ্টরূপে জ্ঞাত হবেন।”

৩. অতঃপর আয়ুষ্মান আনন্দ সেই ভিক্ষুণীগণকে ধর্মকথায় সন্দর্শিত, প্ররোচিত, সমুত্তেজিত এবং পুলকিত করে আসন হতে উঠে প্রস্থান করলেন। অনন্তর আয়ুষ্মান আনন্দ শ্রাবস্তীতে পিণ্ডচারণ করে আহারকার্য সমাপনান্তে ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট আয়ুষ্মান আনন্দ ভগবানকে এরূপ বললেন :

৪. “ভন্তে, আমি আজ পূর্বাহ্ণ সময়ে চীবর পরিধান করে পাত্র-চীবর গ্রহণপূর্বক কোনো এক ভিক্ষুণী শালায় উপস্থিত হয়েছিলাম। সেখানে উপস্থিত হয়ে প্রজ্ঞাপ্ত আসনে উপবেশন করি। অনন্তর বহুসংখ্যক ভিক্ষুণী আমার কাছে উপস্থিত হয়ে আমাকে অভিবাদনপূর্বক একান্তে উপবেশন করলেন। অতঃপর একান্তে উপবিষ্টা সেই ভিক্ষুণীগণ আমাকে এরূপ বললেন, ‘ভন্তে, আনন্দ, এখানে বহুসংখ্যক ভিক্ষুণী চারি স্মৃতিপ্রস্থানে সুপ্রতিষ্ঠিত চিত্তে অবস্থান করে পূর্বাপর বৈশিষ্ট্যসমূহ স্পষ্টরূপে জ্ঞাত আছেন।’ তখন আমি সেই ভিক্ষুণীগণকে এরূপ বললাম, ‘তা এরূপ ভগিনীগণ, তা এরূপই, যেই ভিক্ষু বা ভিক্ষুণী চারি স্মৃতিপ্রস্থানে সুপ্রতিষ্ঠিত চিত্তে অবস্থান করেন, তার এরূপই প্রত্যাশিত যে, তিনি পূর্বাপর বৈশিষ্ট্যসমূহ স্পষ্টরূপে জ্ঞাত হবেন।”

৫. “তা এরূপ আনন্দ, তা এরূপই, যেই ভিক্ষু বা ভিক্ষুণী চারি স্মৃতিপ্রস্থানে সুপ্রতিষ্ঠিত চিত্তে অবস্থান করে, তার এরূপই প্রত্যাশিত যে, সে পূর্বাপর বৈশিষ্ট্যসমূহ স্পষ্টরূপে জ্ঞাত হবে। চারি প্রকার কী কী? আনন্দ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। কায়ে কায়ানুদর্শী হয়ে অবস্থান করার সময় তার কায়িক আলম্বন (অবলম্বন বা সুযোগ) ও কায়িক পরিলাহ (যাতনা) উৎপন্ন হয়। চিত্ত সঙ্কুচিত ও বাহ্যিক বিষয়ে চিত্ত বিক্ষিপ্ত হয়। তদ্ধেতু আনন্দ, সে-সময়ে ভিক্ষুর কোনো কোনো প্রসাদযোগ্য নিমিত্তে (বা বিষয়ে) চিত্তকে উপস্থাপিত করা উচিত। প্রসাদযোগ্য নিমিত্তে চিত্তকে উপস্থাপিত করার সময় তার পরমানন্দ উৎপন্ন হয়। পরমানন্দিত ব্যক্তির প্রীতি উৎপন্ন হয়। প্রীতমনার কায় প্রশান্ত হয়। প্রশান্তকায়ার সুখ অনুভূত হয়। সুখিত ব্যক্তির চিত্ত সমাধিস্থহয়। তখন সে এরূপেই বিবেচনা করে : ‘যে কারণে আমি চিত্তকে উপস্থাপিত করেছিলাম, তা আমার লাভ হয়েছে।’ এখন আমি সেই প্রসাদনীয় বিষয় অপসারণ করতে যাচ্ছি[79]। সে তা অপসারণ করে এবং সেই বিষয়ে আর চিন্তা ও বিচার করে না। তারপর ‘আমি অবিতর্ক ও অবিচারাতীত হয়ে আধ্যাত্মিকরূপে স্মৃতিমান ও সুখী’ বলে সে নিজেকে সম্যকরূপে জানতে পারে।

৬. পুনশ্চ, আনন্দ, ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী অবস্থান করে। এরূপে বেদনায় বেদনানুদর্শী হয়ে অবস্থান করার সময় তার ধর্ম আলম্বন ও কায়িক পরিলাহ (যাতনা) উৎপন্ন হয়। চিত্ত সঙ্কুচিত ও বাহ্যিক বিষয়ে চিত্ত বিক্ষিপ্ত হয়। তদ্ধেতু আনন্দ, সে-সময়ে ভিক্ষুর কোনো কোনো প্রসাদযোগ্য নিমিত্তে (বা বিষয়ে) চিত্তকে উপস্থাপিত করা উচিত। প্রসাদযোগ্য নিমিত্তে চিত্তকে উপস্থাপিত করার সময় তার (অভিনিবিষ্টকারীর) পরমানন্দ উৎপন্ন হয়। পরমানন্দিত ব্যক্তির প্রীতি উৎপন্ন হয়। প্রীতমনার কায় প্রশান্ত হয়। প্রশান্তকায়ার সুখ অনুভূত হয়। সুখিত ব্যক্তির চিত্ত সমাধিস্থহয়। তখন সে এরূপেই বিবেচনা করে : ‘যে কারণে আমি চিত্তকে উপস্থাপিত করেছিলাম, তা আমার লাভ হয়েছে।’ এখন আমি সেই প্রসাদনীয় বিষয় অপসারণ করতে যাচ্ছি। সে তা অপসারণ করে এবং সেই বিষয়ে আর চিন্তা ও বিচার করে না। তারপর ‘আমি অবিতর্ক ও অবিচারাতীত হয়ে আধ্যাত্মিকরূপে স্মৃতিমান ও সুখী’ বলে সে নিজেকে সম্যকরূপে জানতে পারে।

৭. পুনশ্চ, আনন্দ, ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে চিত্তে চিত্তানুদর্শী হয়ে অবস্থান করে। এরূপে চিত্তে চিত্তানুদর্শী হয়ে অবস্থান করার সময় তার ধর্ম আলম্বন ও কায়িক পরিলাহ (যাতনা) উৎপন্ন হয়। চিত্ত সঙ্কুচিত ও বাহ্যিক বিষয়ে চিত্ত বিক্ষিপ্ত হয়। তদ্ধেতু আনন্দ, সে-সময়ে ভিক্ষুর কোনো কোনো প্রসাদযোগ্য নিমিত্তে (বা বিষয়ে) চিত্তকে উপস্থাপিত করা উচিত। প্রসাদযোগ্য নিমিত্তে চিত্তকে উপস্থাপিত করার সময় তার (অভিনিবিষ্টকারীর) পরমানন্দ উৎপন্ন হয়। পরমানন্দিত ব্যক্তির প্রীতি উৎপন্ন হয়। প্রীতমনার কায় প্রশান্ত হয়। প্রশান্তকায়ার সুখ অনুভূত হয়। সুখিত ব্যক্তির চিত্ত সমাধিস্থহয়। তখন সে এরূপেই বিবেচনা করে : ‘যে কারণে আমি চিত্তকে উপস্থাপিত করেছিলাম, তা আমার লাভ হয়েছে।’ এখন আমি সেই প্রসাদনীয় বিষয় অপসারণ করতে যাচ্ছি। সে তা অপসারণ করে এবং সেই বিষয়ে আর চিন্তা ও বিচার করে না। তারপর ‘আমি অবিতর্ক ও অবিচারাতীত হয়ে আধ্যাত্মিকরূপে স্মৃতিমান ও সুখী’ বলে সে নিজেকে সম্যকরূপে জানতে পারে।

৮. পুনশ্চ, আনন্দ, ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে ধর্মে ধর্মানুদর্শী হয়ে অবস্থান করে। এরূপে ধর্মে ধর্মানুদর্শী হয়ে অবস্থান করার সময় তার ধর্ম আলম্বন ও কায়িক পরিলাহ (যাতনা) উৎপন্ন হয়। চিত্ত সঙ্কুচিত ও বাহ্যিক বিষয়ে চিত্ত বিক্ষিপ্ত হয়। তদ্ধেতু আনন্দ, সে-সময়ে ভিক্ষুর কোনো কোনো প্রসাদযোগ্য নিমিত্তে (বা বিষয়ে) চিত্তকে উপস্থাপিত করা উচিত। প্রসাদযোগ্য নিমিত্তে চিত্তকে উপস্থাপিত করার সময় তার (অভিনিবিষ্টকারীর) পরমানন্দ উৎপন্ন হয়। পরমানন্দিত ব্যক্তির প্রীতি উৎপন্ন হয়। প্রীতমনার কায় প্রশান্ত হয়। প্রশান্তকায়ার সুখ অনুভূত হয়। সুখিত ব্যক্তির চিত্ত সমাধিস্থহয়। তখন সে এরূপেই বিবেচনা করে : ‘যে কারণে আমি চিত্তকে উপস্থাপিত করেছিলাম, তা আমার লাভ হয়েছে।’ এখন আমি সেই প্রসাদনীয় বিষয় অপসারণ করতে যাচ্ছি। সে তা অপসারণ করে এবং সেই বিষয়ে আর চিন্তা ও বিচার করে না। তারপর ‘আমি অবিতর্ক ও অবিচারাতীত হয়ে আধ্যাত্মিকরূপে স্মৃতিমান ও সুখী’ বলে সে নিজেকে সম্যকরূপে জানতে পারে। এরূপেই মনোনিবেশ বা প্রণিধানযোগে ভাবনা (অনুশীলন) হয়।

৯. আনন্দ, প্রণিধানযোগে ভাবনা কীরূপ? আনন্দ, ভিক্ষু নিজ চিত্তকে বাহ্যিক বিষয়ে অপ্রণিধানের মাধ্যমে প্রকৃষ্টরূপে জানে যে, ‘বাহ্যিক বিষয়ে আমার চিত্ত অপ্রণিহিত (আকাঙ্ক্ষারহিত)।’ তারপর সে প্রকৃষ্টরূপে জানতে পারে যে, ‘আমার চিত্ত পূর্বে ও পরে[80] ‘অসংক্ষিপ্ত, বিমুক্ত ও অপ্রণিহিত।’ অতঃপর সে আরও সম্যকরূপে জানতে পারে-‘আমি বীর্যবান, সম্প্রজ্ঞানী, স্মৃতিমান ও সুখী হয়ে কায়ে কায়ানুদর্শী হয়ে অবস্থান করছি’। অনুরূপভাবে ‘আমি বীর্যবান, সম্প্রজ্ঞানী, স্মৃতিমান ও সুখী হয়ে বেদনায় বেদনানুদর্শী, চিত্তে চিত্তানুদর্শী ও ধর্মে ধর্মানুদর্শী হয়ে অবস্থান করছি’ বলেও সম্যকরূপে জানতে পারে। এরূপেই অপ্রণিধানযোগে ভাবনা হয়।

১০. আনন্দ, এই প্রণিধানযোগে ভাবনা ও অপ্রণিধানযোগে ভাবনা মৎ কর্তৃক দেশিত হলো। আনন্দ, শ্রাবকগণের হিতের জন্য ও অনুকম্পাপূর্বক শাস্তাগণের দ্বারা যা করণীয়, তা আমার দ্বারা তোমাদের প্রতি সম্পাদিত হয়েছে। এই বৃক্ষমূল ও শূন্যাগারাদি আছে! ধ্যান কর, প্রমত্ত হয়ো না, পরবর্তীতে অনুশোচনাকারী হয়ো না। ইহাই তোমাদের প্রতি আমাদের অনুশাসন।”

ভগবান এরূপ বললে আয়ুষ্মান আনন্দ প্রসন্ন মনে ভগবানের ভাষণ অনুমোদন করলেন। দশম সূত্র।

আম্রপালি বর্গ প্রথম সমাপ্ত।

তস্সুদ্দানং/সূত্রসূচি

আম্রপালি, স্মৃতি, ভিক্ষু, শালা, কুশলরাশি;

বাজপাখি, মর্কট, পাচক, রোগী, ভিক্ষুণীশালা॥


 

২. নালন্দা বর্গ
১. মহাপুরুষ সূত্র
৩৭৭.১. শ্রাবস্তী নিদান। অতঃপর আয়ুষ্মান সারিপুত্র ভগবানের নিকট উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট আয়ুষ্মান সারিপুত্র ভগবানকে এরূপ বললেন :

২. “ভন্তে, এই যে, ‘মহাপুরুষ, মহাপুরুষ’ বলা হয়। কী প্রকারে একজন মহাপুরুষ হয়?” হে সারিপুত্র, চিত্তবিমুক্ত[81] ব্যক্তিকেই আমি ‘মহাপুরুষ’ বলি। চিত্ত অবিমুক্ত ব্যক্তিকে বলি না।”

৩. “সারিপুত্র, কীরূপে একজনে চিত্তবিমুক্ত হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। কায়ে কায়ানুদর্শী হয়ে অবস্থান করার সময় তার চিত্ত উপাদানহীন হয়ে আসবসমূহ হতে বিচ্ছিন্ন ও বিমুক্ত হয়। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী হয়ে অবস্থান করে। বেদনায় বেদনানুদর্শী হয়ে অবস্থান করার সময় তার চিত্ত উপাদানহীন হয়ে আসবসমূহ হতে বিচ্ছিন্ন ও বিমুক্ত হয়। ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে চিত্তে চিত্তানুদর্শী হয়ে অবস্থান করে। চিত্তে চিত্তানুদর্শী হয়ে অবস্থান করার সময় তার চিত্ত উপাদানহীন হয়ে আসবসমূহ হতে বিচ্ছিন্ন ও বিমুক্ত হয়। ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে ধর্মে (মনোগোচর বিষয়ে) ধর্মানুদর্শী হয়ে অবস্থান করে। ধর্মে ধর্মানুদর্শী হয়ে অবস্থান করার সময় তার চিত্ত উপাদানহীন হয়ে আসবসমূহ হতে বিচ্ছিন্ন ও বিমুক্ত হয়। এরূপেই একজনের চিত্তবিমুক্ত হয়। সারিপুত্র, চিত্তবিমুক্ত ব্যক্তিকেই আমি ‘মহাপুরুষ’ বলি। চিত্ত-অবিমুক্ত ব্যক্তিকে বলি না।” প্রথম সূত্র।

২. নালন্দা সূত্র
৩৭৮.১. একসময় ভগবান নালন্দায় পাবারিকের আম্রবনে[82] অবস্থান করছিলেন। অতঃপর আয়ুষ্মান সারিপুত্র ভগবানের নিকট উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট আয়ুষ্মান সারিপুত্র ভগবানকে এরূপ বললেন :

২. “ভন্তে, আমি ভগবানের প্রতি এরূপ প্রসন্ন! আমার মধ্যে এমন কোনো চেতনা ছিল না, ভবিষ্যতে হবে না এবং এখনও বিদ্যমান নেই যে, অন্য কোনো শ্রমণ বা ব্রাহ্মণ ভগবান হতে সম্বোধি বিষয়ে শ্রেষ্ঠতর।”

৩. “হে সারিপুত্র, তা বড় চমৎকার ও দুঃসাহসিক বাক্য ভাষণ করেছ, যা একপক্ষ সমর্থনপূর্বক সিংহ-নিনাদের ন্যায় তোমার দ্বারা ভাষিত যে, ‘ভন্তে, আমি ভগবানের প্রতি এরূপ প্রসন্ন! আমার মধ্যে এমন কোনো চেতনা ছিল না, ভবিষ্যতে হবে না এবং এখনও বিদ্যমান নেই যে, অন্য কোনো শ্রমণ বা ব্রাহ্মণ ভগবান হতে সম্বোধি বিষয়ে শ্রেষ্ঠতর।’

৪. সারিপুত্র, তুমি কি সুদূর অতীতে যে-সকল অর্হৎ সম্যকসম্বুদ্ধ ছিলেন, সে-সকল ভগবানের চিত্ত বা চিত্তবৃত্তি সম্বন্ধে জ্ঞাত আছ যে, ‘সেই ভগবানগণ এরূপ শীলসম্পন্ন ছিলেন; ‘তাঁদের ধর্ম এরূপ ছিল’ বা ‘তাঁরা এরূপ প্রজ্ঞাবান ছিলেন; ‘এরূপেই বা তাঁরা অবস্থান করতেন’ এবং ‘ভগবানগণ এতাদৃশ বিমুক্ত ছিলেন?’”

“না, ভন্তে।”

“হে সারিপুত্র, তুমি কি সুদূর ভবিষ্যতে যে-সকল অর্হৎ সম্যকসম্বুদ্ধ হবেন, সে-সকল ভগবানের চিত্ত বা চিত্তবৃত্তি সম্বন্ধে জ্ঞাত আছ যে, ‘সেই ভগবানগণ এরূপ শীলসম্পন্ন হবেন’; ‘তাঁদের ধর্ম এরূপ হবে’ বা ‘তাঁরা এরূপ প্রজ্ঞাবান হবেন’; ‘এরূপেই বা তাঁরা অবস্থান করবেন’ এবং ‘ভগবানগণ এতাদৃশ বিমুক্ত হবেন?’”

“না, ভন্তে।”

“সারিপুত্র, তাহলে কি বর্তমানে এই অর্হৎ সম্যকসম্বুদ্ধের চিত্ত বা চিত্তবৃত্তি সম্বন্ধে জ্ঞাত আছ যে, ‘ভগবান এরূপ শীলসম্পন্ন’; ‘ভগবানের ধর্ম এরূপ’ বা ‘ভগবান এরূপ প্রজ্ঞাবান’; ‘এরূপ অবস্থানকারী’ এবং ‘ভগবান এতাদৃশ বিমুক্ত?’”

“না, ভন্তে।”

৫. “সারিপুত্র, এক্ষেত্রে অতীত, অনাগত ও বর্তমান অর্হৎ সম্যকসম্বুদ্ধগণের চিত্ত সম্পর্কে পরিজ্ঞান তোমাতে নেই। অতঃপর সারিপুত্র, কী কারণে তুমি চমৎকার ও দুঃসাহসিক বাক্য এবং একপক্ষ সমর্থনপূর্বক সিংহ-নিনাদের ন্যায় ভাষণ করেছ যে, ‘আমি ভগবানের প্রতি এরূপ প্রসন্ন! আমার মধ্যে এমন কোনো চেতনা ছিল না, ভবিষ্যতে হবে না এবং এখনও বিদ্যমান নেই যে, অন্য কোনো শ্রমণ বা ব্রাহ্মণ ভগবান হতে সম্বোধি বিষয়ে শ্রেষ্ঠতর?’”

৬. “ভন্তে, অতীত, অনাগত ও বর্তমান অর্হৎ সম্যকসম্বুদ্ধগণের চিত্ত সম্পর্কে পরিজ্ঞান আমার নেই বটে, কিন্তু আমি ধর্মতা অনুসারে বিদিত আছি। ভন্তে, যেমন রাজা আপন নগর সীমানায় দৃঢ়ভিত্তি দিয়ে দেয়াল ও দৃঢ় প্রাকারসহ এক দ্বারবিশিষ্ট তোরণ নির্মাণ করেন। তথায় পণ্ডিত, অভিজ্ঞ ও মেধাবী দৌবারিক (দ্বার রক্ষক) অপরিচিতদের নিবারণ এবং পরিচিতদের প্রবেশ করায়। তিনি তাঁর নগরের চতুর্দিকে অনুক্রমে (পর্যবেক্ষণের নিমিত্ত) ঘুরে যাবার সময় কোনো প্রাকারে ছিদ্র দেখতে পেতেন না, এমনকি বিড়াল বের হয়ে যাবার মতোন ছোট্ট ছিদ্র পর্যন্তও দেখতে পেতেন না। তখন তাঁর এরূপ ভাবোদয় হতো-যে-সকল স্থলকায় প্রাণী এই নগরে প্রবেশ ও নিষ্কমণ করছে তারা সকলে অবশ্যই এই দ্বার দিয়েই প্রবেশ ও নিষ্ক্রমণ করছে।’ ভন্তে, এরূপেই আমি ধর্মতা অনুসারে বিদিত যে, ‘সুদূর অতীতে যে-সকল অর্হৎ সম্যকসম্বুদ্ধ ছিলেন, সে-সকল ভগবান পঞ্চ নীবরণ প্রহান করে ও চিত্তের উপক্লেশসমূহ প্রজ্ঞা দ্বারা দুর্বল করে, চারি স্মৃতিপ্রস্থানে সুপ্রতিষ্ঠিত চিত্ত হয়ে এবং সপ্ত বোজ্ঝাঙ্গ যথাযথভাবে অনুশীলন করে অনুত্তর সম্যক সম্বোধিজ্ঞান লাভ করেছিলেন। ভন্তে, ‘সুদূর ভবিষ্যতে যে-সকল অর্হৎ সম্যকসম্বুদ্ধ হবেন, সে-সকল ভগবান পঞ্চ নীবরণ প্রহান করে ও চিত্তের উপক্লেশসমূহ প্রজ্ঞা দ্বারা দুর্বল করে, চারি স্মৃতিপ্রস্থানে সুপ্রতিষ্ঠিত চিত্ত হয়ে এবং সপ্ত বোজ্ঝাঙ্গ যথাযথভাবে অনুশীলন করে অনুত্তর সম্যক সম্বোধিজ্ঞান লাভ করবেন। এবং বর্তমানে ভগবান অর্হৎ সম্যকসম্বুদ্ধও পঞ্চ নীবরণ প্রহান করে ও চিত্তের উপক্লেশসমূহ প্রজ্ঞা দ্বারা দুর্বল করে, চারি স্মৃতিপ্রস্থানে সুপ্রতিষ্ঠিত চিত্ত হয়ে এবং সপ্ত বোজ্ঝাঙ্গ যথাযথভাবে অনুশীলন করে অনুত্তর সম্যক সম্বোধিজ্ঞান লাভ করেছেন।”

৭. “সাধু সাধু, সারিপুত্র, তদ্ধেতু তুমি এই ধর্মপর্যায় (ধর্ম বিষয়ে যুক্তিমূলক প্রবন্ধ বা উপদেশ) ভিক্ষু-ভিক্ষুণী ও উপাসক-উপাসিকাদের পুনঃপুন ভাষণ কর। যে-সকল মোঘপুরুষ তথাগতের প্রতি আশঙ্কিত ও সন্দেহপরায়ণ, সে-সকল মোঘপুরুষ এই ধর্মপর্যায় শ্রবণ করে তথাগতের প্রতি তাদের যে আশঙ্কা ও সন্দেহ আছে তা তাদের দূরীভূত হবে।” দ্বিতীয় সূত্র।

৩. চুন্দ সূত্র
৩৭৯.১. একসময় ভগবান শ্রাবস্তীতে অনাথপিণ্ডিক শ্রেষ্ঠীর জেতবনারামে অবস্থান করছিলেন। সে-সময়ে আয়ুষ্মান সারিপুত্র পীড়িত, দুঃখিত ও অত্যধিক রোগাক্রান্ত হয়ে মগধের নালক গ্রামে অবস্থান করছিলেন। তখন শিক্ষানবিশ চুন্দ আয়ুষ্মান সারিপুত্রের পরিচারকরূপে নিযুক্ত ছিলেন। অতঃপর আযুষ্মান সারিপুত্র সেই রোগে পরিনির্বাপিত হলেন[83]। অনন্তর শিক্ষানবিশ চুন্দ আয়ুষ্মান সারিপুত্রের পাত্র-চীবর নিয়ে অনাথপিণ্ডিক শ্রেষ্ঠীর জেতবনারামে আয়ুষ্মান আনন্দের নিকট উপস্থিত হলেন। উপস্থিত হয়ে আয়ুষ্মান আনন্দকে অভিবাদন করে একান্তে উপবেশন করলেন। একান্তে উপবিষ্ট শিক্ষানবিশ চুন্দ আয়ুষ্মান আনন্দকে এরূপ নিবেদন করলেন-“ভন্তে, আয়ুষ্মান সারিপুত্র পরিনির্বাপিত হয়েছেন। এই হচ্ছে তাঁর পাত্র-চীবর।”

২. “আবুসো চুন্দ, এই সংবাদের দরুন ভগবানের দর্শন লাভের একটি সুযোগ হলো। চুন্দ, আমরা ভগবানের নিকট উপস্থিত হয়ে ও অভিবাদন করে এই খবর জানাবো।” শিক্ষানবিশ চুন্দও “ভন্তে, তাই হোক” বলে আয়ুষ্মান আনন্দকে প্রত্যুত্তর দিলেন।

৩. অনন্তর আয়ুষ্মান আনন্দ ও শিক্ষানবিশ চুন্দ ভগবানের নিকট উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট আয়ুষ্মান আনন্দ ভগবানকে এরূপ বললেন, “ভন্তে, আজ এই শিক্ষানবিশ চুন্দ এসে আমাকে এরূপ বললেন, ‘ভন্তে, আয়ুষ্মান সারিপুত্র পরিনির্বাপিত হয়েছেন; এই হচ্ছে তাঁর পাত্র-চীবর।’ ভন্তে, ‘আয়ুষ্মান সারিপুত্র পরিনির্বাপিত হয়েছেন’ এরূপ শুনে আমার শরীর এখন মাতালের ন্যায়, দিক বিদিকও আমার নিকট পরিষ্কার নয় এমনকি ধর্মসমূহও আমার নিকট প্রতিভাত হয়নি।”

৪. “হে আনন্দ, তাহলে কি সারিপুত্র তোমার শীলস্কন্ধ নিয়ে পরিনির্বাপিত হয়েছে? সমাধিস্কন্ধ, প্রজ্ঞাস্কন্ধ, বিমুক্তিস্কন্ধ ও বিমুক্তিজ্ঞান-দর্শনস্কন্ধ নিয়ে পরিনির্বাপিত হয়েছে?”

“না ভন্তে, আয়ুষ্মান সারিপুত্র আমার শীলস্কন্ধ, সমাধিস্কন্ধ, প্রজ্ঞাস্কন্ধ, বিমুক্তিস্কন্ধ ও বিমুক্তিজ্ঞান-দর্শনস্কন্ধ নিয়ে পরিনির্বাপিত হননি। ভন্তে, অধিকন্তু আয়ুষ্মান সারিপুত্র আমাকে উপদেশ দিয়েছিলেন এবং ওতীর্ণ, বিজ্ঞাপক (শিক্ষাদানে দক্ষ), সন্দর্শক, প্ররোচক, সমুত্তেজক, আনন্দবর্ধক, ধর্মদেশনায় অক্লিষ্ট ও ব্রহ্মচারীগণের অনুগ্রাহক ছিলেন। আমরা আয়ুষ্মান সারিপুত্রের সেই ধর্মোজ (ধর্মের নির্যাস), ধর্মভোগ (ধর্মাধিকার) ও ধর্মানুগ্রহ অনুস্মরণ করছি।”

৫. “আনন্দ, নিশ্চই আমার দ্বারা পূর্বে তা ভাষিত হয়েছে যে, ‘সকল প্রিয় ও মনোজ্ঞ বিষয়ে নানা অবস্থা, বিচ্ছিন্নতা ও অন্যথাভাব বিদ্যমান।’ আনন্দ, তা কীভাবে সম্ভব, কেউ যদি আকাঙ্ক্ষা করে যে, ‘যা জন্ম হচ্ছে, বর্তমান, কারণ-সম্ভূত ও ক্ষণস্থায়ী, তা বিনাশ না হোক’-তা অসম্ভব। যেমন আনন্দ, সতেজ ও সারবান মহাবৃক্ষের বৃহৎ অংশ ভেঙে যাওয়ার ন্যায় মহতী ভিক্ষুসংঘের উপস্থিতিতেই, বিদ্যমান অবস্থায়ই সারিপুত্র ও মৌদগল্লায়ন পরিনির্বাপিত হলো। তা কীভাবে সম্ভব, কেউ যদি আকাঙ্ক্ষা করে যে, ‘যা জন্ম হচ্ছে, বর্তমান, কারণ-সম্ভূত ও ক্ষণস্থায়ী, তা বিনাশ না হোক’-তা অসম্ভব। আনন্দ, তদ্ধেতু তোমরা আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান কর।

আনন্দ, কীরূপে ভিক্ষু আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করে? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করে। আনন্দ, আমার বর্তমানে কিংবা পরিনির্বাণের পর যেই ভিক্ষুগণ এভাবে আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করবে, তারা আমার শাসনে শিক্ষাকামী ভিক্ষুগণের মধ্যে অগ্রতম হবে।” তৃতীয় সূত্র।

৪. উক্কচেল সূত্র
৩৮০.১. একসময় ভগবান সারিপুত্র-মৌদগল্লায়নের পরিনির্বাণ লাভের কিছুদিন পর বজ্জী নগরীর উক্কচেলায় গঙ্গা নদীর তীরে মহতী ভিক্ষুসংঘের সাথে অবস্থান করছিলেন। তখন ভগবান ভিক্ষুসংঘ পরিবৃত হয়ে উন্মুক্ত আকাশে উপবিষ্ট ছিলেন।

২. অতঃপর ভগবান ভিক্ষুসংঘকে তূষ্ণীম্ভূত (মৌনাবলম্বিত) দেখে ভিক্ষুগণকে আহ্বান করলেন-“ভিক্ষুগণ, সারিপুত্র-মৌদগল্লায়নের পরিনির্বাণের দরুন আমার নিকট এই পরিষদ এখন শূন্যর ন্যায় মনে হচ্ছে। কিন্তু আমার এই পরিষদ শূন্য না হয়ে নিরপেক্ষ হয়ে সেই দিকে অবস্থান করে, যেই দিকে সারিপুত্র-মৌদগল্লায়ন অবস্থান করে। ভিক্ষুগণ, আমার যেমন সারিপুত্র-মৌদগল্লায়নের ন্যায় শিষ্য ছিল, সেরূপ সুদূর অতীতে যে-সকল অর্হৎ সম্যকসম্বুদ্ধগণ ছিলেন, সে-সকল ভগবানগণেরও শ্রেষ্ঠ শ্রাবক যুগল ছিল। আমার যেমন সারিপুত্র-মৌদগল্লায়নের ন্যায় শিষ্য ছিল, সেরূপই সুদূর ভবিষ্যতে যে-সকল অর্হৎ সম্যকসম্বুদ্ধগণ হবেন, সে-সকল ভগবানগণেরও শ্রেষ্ঠ শ্রাবক যুগল হবে। ভিক্ষুগণ, শ্রাবকগণের কী আশ্চর্য গুণ! কী অদ্ভুত গুণ! শাস্তার শাসনে ধর্মোপদেশক ও প্রতিকারকারী হয় এবং চারি পরিষদের প্রিয়, মনোজ্ঞ ও গৌরবণীয় হয়। ভিক্ষুগণ তথাগতের কী আশ্চর্য গুণ! কী অদ্ভুত গুণ! এরূপ শ্রাবকযুগল পরিনির্বাণের পরও তথাগতের কোনো শোক ও পরিদেবন নেই! তা কীভাবে সম্ভব, ভিক্ষুগণ, কেউ যদি আকাঙ্ক্ষা করে যে, ‘যা জন্ম হচ্ছে, বর্তমান, কারণ-সম্ভূত ও ক্ষণস্থায়ী, তা বিনাশ না হোক’-তা অসম্ভব। যেমন ভিক্ষুগণ, সতেজ ও সারবান মহাবৃক্ষের বৃহৎ অংশ ভেঙে যাওয়ার ন্যায় মহতী ভিক্ষুসংঘের উপস্থিতিতেই, বিদ্যমান অবস্থায়ই সারিপুত্র ও মৌদগল্লায়ন পরিনির্বাপিত হলো। তা কীভাবে সম্ভব, কেউ যদি আকাঙ্ক্ষা করে যে, ‘যা জন্ম হচ্ছে, বর্তমান, কারণ-সম্ভূত ও ক্ষণস্থায়ী, তা বিনাশ না হোক’-তা অসম্ভব। ভিক্ষুগণ, তদ্ধেতু তোমরা আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান কর।

৩. ভিক্ষুগণ, কীরূপে ভিক্ষু আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করে? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করে। ভিক্ষুগণ, আমার বর্তমানে কিংবা পরিনির্বাণের পর যেই ভিক্ষুগণ এভাবে আত্মদ্বীপ, আত্মশরণ, অনন্যশরণ এবং ধর্মদ্বীপ, ধর্মশরণ ও অনন্যশরণ হয়ে অবস্থান করবে, তারা আমার শাসনে শিক্ষাকামী ভিক্ষুগণের মধ্যে অগ্রতম হবে।” চতুর্থ সূত্র।

৫. বাহিয় সূত্র
৩৮১.১. শ্রাবস্তী নিদান। অতঃপর আয়ুষ্মান বাহিয় ভগবানের নিকট উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট আয়ুষ্মান বাহিয় ভগবানকে এরূপ বললেন :

২. “ভন্তে, তা উত্তম হয়, যদি ভগবান আমাকে সংক্ষিপ্তভাবে ধর্মোপদেশ প্রদান করেন; যেন আমি ভগবানের ধর্মোপদেশ শ্রবণপূর্বক একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে সক্ষম হই।”

৩. “তদ্ধেতু, বাহিয়, প্রথমে তুমি আদি কুশলধর্মসমূহে বিশুদ্ধ হও। সেই কুশলধর্মসমূহের আদি কী কী? যথা : সুবিশুদ্ধ শীল ও ঋজুদৃষ্টি।” বাহিয়, যখন হতে তুমি সেই শীলে সুবিশুদ্ধ ও ঋজুদৃষ্টিসম্পন্ন হবে, তখন হতে তুমি শীলকে নিশ্রয় করে ও শীলে প্রতিষ্ঠিত হয়ে চারি স্মৃতিপ্রস্থানেমনোনিবেশ করবে।

৪. সেই চারি প্রকার কী কী? বাহিয়, এক্ষেত্রে তুমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান কর। অনুরূপভাবে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান কর। বাহিয়, যখন হতে তুমি শীলকে নিশ্রয় করে ও শীলে প্রতিষ্ঠিত হয়ে চারি স্মৃতিপ্রস্থানেএরূপে মনোনিবেশ করবে, তখন হতে তোমার দিবা-রাত্রি যতই যাপিত হবে ততই কুশলধর্মসমূহে শ্রীবৃদ্ধিই প্রত্যাশিত, পরিহানি নয়।”

৫. অতঃপর আয়ুষ্মান বাহিয় ভগবানের ভাষণ অভিনন্দন ও অনুমোদন করে আসন হতে উঠে ভগবানকে অভিবাদনপূর্বক প্রদক্ষিণ করে প্রস্থান করলেন। অনন্তর আয়ুষ্মান বাহিয় একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে করতে অচিরেই যার জন্য কুলপুত্রগণ সম্যকভাবে আগার হতে অনাগারে প্রব্রজিত হন, সেই অনুত্তর ব্রহ্মচর্যের পর্যাবসান এবং ইহজীবনেই স্বয়ং অভিজ্ঞান প্রত্যক্ষ ও লাভ করে অবস্থান করতে লাগলেন। ‘জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই’ এরূপ জানতে পারলেন। তখন আয়ুষ্মান বাহিয় অর্হৎগণের মধ্যে অন্যতর অর্হৎ হলেন। পঞ্চম সূত্র।

৬. উত্তিয় সূত্র
৩৮২.১. শ্রাবস্তী নিদান। অতঃপর আয়ুষ্মান উত্তিয়[84] ভগবানের নিকট উপস্থিত হয়ে ভগবানকে অভিবাদনপূর্বক একান্তে উপবেশন করলেন। একান্তে উপবিষ্ট আয়ুষ্মান উত্তিয় ভগবানকে এরূপ বললেন :

২. “ভন্তে, তা উত্তম হয়, যদি ভগবান আমাকে সংক্ষিপ্তভাবে ধর্মোপদেশ প্রদান করেন; যেন আমি ভগবানের ধর্মোপদেশ শ্রবণপূর্বক একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে সক্ষম হই।”

৩. “তদ্ধেতু, উত্তিয়, প্রথমে তুমি আদি কুশলধর্মসমূহে বিশুদ্ধ হও। সেই কুশলধর্মসমূহের আদি কী কী? যথা : সুবিশুদ্ধ শীল ও ঋজুদৃষ্টি।” উত্তিয়, যখন হতে তুমি সেই শীলে সুবিশুদ্ধ ও ঋজুদৃষ্টিসম্পন্ন হবে, তখন হতে তুমি শীলকে নিশ্রয় করে ও শীলে প্রতিষ্ঠিত হয়ে চারি স্মৃতিপ্রস্থানেমনোনিবেশ করবে।

৪. সেই চারি প্রকার কী কী? উত্তিয়, এক্ষেত্রে তুমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান কর। অনুরূপভাবে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান কর। উত্তিয়, যখন হতে তুমি শীলকে নিশ্রয় করে ও শীলে প্রতিষ্ঠিত হয়ে এই চারি স্মৃতিপ্রস্থানেএরূপে মনোনিবেশ করবে, তখন হতে তুমি মৃত্যুর এলাকা অতিক্রম করে নির্বাণে গমন করতে পারবে।”

৫. অতঃপর আয়ুষ্মান উত্তিয় ভগবানের ভাষণ অভিনন্দন ও অনুমোদন করে আসন হতে উঠে ভগবানকে অভিবাদনপূর্বক প্রদক্ষিণ করে প্রস্থান করলেন। অনন্তর আয়ুষ্মান উত্তিয় একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে করতে অচিরেই যার জন্য কুলপুত্রগণ সম্যকভাবে আগার হতে অনাগারে প্রব্রজিত হন, সেই অনুত্তর ব্রহ্মচর্যের পর্যাবসান এবং ইহজীবনেই স্বয়ং অভিজ্ঞান প্রত্যক্ষ ও লাভ করে অবস্থান করতে লাগলেন। ‘জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই’ এরূপ জানতে পারলেন। তখন আয়ুষ্মান উত্তিয় অর্হৎগণের মধ্যে অন্যতর অর্হৎ হলেন। ষষ্ঠ সূত্র।

৭. আর্য সূত্র
৩৮৩.১. “হে ভিক্ষুগণ, আর্য-মুক্তিদাতা এই চারি স্মৃতিপ্রস্থান ভাবিত ও বহুলীকৃত হলে তা তত্রস্থকর্মীর সম্যকরূপে দুঃখক্ষয়ের জন্য সংবর্তিত হয়। সেই চারি প্রকার কী কী? ভিক্ষুগণ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, আর্য-মুক্তিদাতা এই চারি স্মৃতিপ্রস্থান ভাবিত ও বহুলীকৃত হলে তা তত্রস্থকর্মীর সম্যকরূপে দুঃখক্ষয়ের জন্য সংবর্তিত হয়।” সপ্তম সূত্র।

৮. ব্রহ্ম সূত্র
৩৮৪.১. অভিসম্বুদ্ধ লাভের পর একসময় ভগবান উরুবেলায় নৈরঞ্জনা নদীর তীরে অজপাল নিগ্রোধ বৃক্ষমূলে অবস্থান করছিলেন। অতঃপর নির্জনে, একাকী অবস্থান করার সময় ভগবানের চিত্তে এরূপ পরিবিতর্ক উৎপন্ন হলো-“সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায়মার্গ লাভ ও নির্বাণ সাক্ষাতের জন্য ইহাই একমাত্র পথ; যথা : চারি স্মৃতিপ্রস্থান।

২. সেই চারি প্রকার কী কী? এক্ষেত্রে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করা উচিত। অনুরূপভাবে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করা উচিত। সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায় মার্গ লাভ ও নির্বাণ সাক্ষাতের জন্য চারি স্মৃতিপ্রস্থানই একমাত্র পথ।”

৩. অনন্তর ব্রহ্মা[85] সহম্পতি ভগবানের চিত্ত-পরিবিতর্ক জ্ঞাত হয়ে, বলবান পুরুষ যেমন সঙ্কুচিত বাহু প্রসারণ করে, প্রসারিত বাহু সঙ্কোচন করে; ঠিক সেরূপেই ব্রহ্মলোকে[86] অন্তর্হিত হয়ে ভগবানের সম্মুখে প্রাদুর্ভূত হলেন। অতঃপর ব্রহ্মা সহম্পতি উত্তরীয় বস্ত্র একাংশ করে ভগবানের দিকে প্রণাম করে ভগবানকে এরূপ বললেন, “ভগবান, তা এরূপই সুগত, তা এরূপই যে, “সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায়মার্গ লাভ ও নির্বাণ সাক্ষাতের জন্য ইহাই একমাত্র পথ; যথা : চারি স্মৃতিপ্রস্থান।

৪. সেই চারি প্রকার কী কী? ভন্তে, এক্ষেত্রে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করা উচিত। অনুরূপভাবে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করা উচিত। সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায়মার্গ লাভ ও নির্বাণ সাক্ষাতের জন্য চারি স্মৃতিপ্রস্থানই একমাত্র পথ।”

ব্রহ্মা সহম্পতি এরূপ বললেন। এরূপ বলার পর আবার এই গাথা ভাষণ করলেন :

“জন্ম ক্ষয়ের উপায় জ্ঞাতা, হিতকামী, দয়াবান,

যথাযথ জানেন তিনি একায়ন মার্গ সোপান;

সেই মার্গে সত্ত্ব বহু হয়েছে দুঃখস্রোত পার,

অনাগতে হবে আরও এখনো হচ্ছে পারাপার॥” অষ্টম সূত্র।

৯. সেদক সূত্র
৩৮৫.১. একসময় ভগবান সুম্বেতে অবস্থান করছিলেন, সেদক নামক সুম্ভদের নগরে। তথায় ভগবান ভিক্ষুগণকে আহ্বান করলেন-

২. “হে ভিক্ষুগণ, পূর্বে এক চণ্ডালবংশীক[87] বাজিকর বাঁশের উপর উঠে তার ছাত্র (অন্তের্বাসী) মেদকথালিককে ডেকে বলল, ‘সৌম্য মেদকথালিক, এসো, বাঁশ বেয়ে উঠে আমার উপরিস্কন্ধে উঠ।’ ‘আচার্য এরূপ হোক’ বলে অন্তের্বাসী মেদকথালিক বাজিকরকে প্রত্যুত্তর দিয়ে বাঁশ বেয়ে উঠে আচার্যের উপরিস্কন্ধে স্থিত হলো। অতঃপর বাজিকর তার অন্তেবাসী মেদকথালিককে এরূপ বলল, ‘সৌম্য মেদকথালিক, তুমি আমাকে রক্ষা কর, আমি তোমাকে রক্ষা করব। এভাবে আমরা একে অপরকে রক্ষিত, সুরক্ষিত করে খেলার নৈপুণ্য প্রদর্শন করতে সক্ষম হবো, অর্থ উপার্জন করব এবং বাঁশ হতে আমরা নিরাপদে অবতরণ করতে পারব।’ ভিক্ষুগণ, তিনি এরূপ বললে অন্তের্বাসী মেদকথালিক তার গুরু বাজিকরকে এরূপ বলল, ‘হে আচার্য, কখনোই এরূপ হবে না। আপনি নিজেকে রক্ষা করুন আর আমিও নিজেকে রক্ষা করব। এরূপেই আমরা নিজেকে নিজে রক্ষিত, সুরক্ষিত করে স্ব স্ব ক্রীড়া নৈপুণ্য প্রদর্শন করতে সক্ষম হবো, অর্থ উপার্জন করব এবং বাঁশ হতে আমরা নিরাপদে অবতরণ করতে সক্ষম হবো।”

৩. তারপর ভগবান এরূপ বললেন, “অন্তের্বাসী মেদকথালিক আচার্যকে যেরূপ বলল তাই হচ্ছে প্রকৃত নিয়ম। হে ভিক্ষুগণ, ‘নিজেকে রক্ষা করব’ এরূপ চাইলে স্মৃতিপ্রস্থান ভাবনা অনুশীলন করা উচিত আর ‘অপরকে রক্ষা করব’ এমনটা চাইলেও স্মৃতিপ্রস্থান ভাবনা অনুশীলন করা উচিত। ভিক্ষুগণ, নিজেকে রক্ষা করলে অপরকে রক্ষা করা হয় এবং অপরকে রক্ষা করলে নিজেকেও রক্ষা করা হয়।

৪. ভিক্ষুগণ, কীরূপে নিজেকে রক্ষা করলে অপরকে রক্ষা করা হয়? যেমন, (স্মৃতিপ্রস্থান ভাবনা) পুনঃপুন অভ্যাস, অনুশীলন এবং বারংবার সম্পাদনের মাধ্যমে নিজেকে রক্ষা করলে অপরকে রক্ষা করা হয়। কীরূপে অপরকে রক্ষা করলে নিজেকে রক্ষা করা হয়? ক্ষান্তি, অবিহিংসা, মৈত্রীচিত্ত ও সহানুভূতি প্রয়োগের মাধ্যমে অপরকে রক্ষা করলে নিজেকেও রক্ষা করা হয়। ভিক্ষুগণ, ‘নিজেকে রক্ষা করব’ এরূপ চাইলে স্মৃতিপ্রস্থান ভাবনা অনুশীলন করা উচিত, আর ‘অপরকে রক্ষা করব’ এমনটা চাইলেও স্মৃতিপ্রস্থান ভাবনা অনুশীলন করা উচিত। নিজেকে রক্ষা করলে অপরকে রক্ষা করা হয় এবং অপরকে রক্ষা করলে নিজেকেও রক্ষা করা হয়।” নবম সূত্র।

১০. জনপদকল্যাণী সূত্র
৩৮৬.১. আমি এরূপ শুনেছি। একসময় ভগবান সুম্বেতে অবস্থান করছিলেন, সেদক নামক সুম্ভদের নগরে। তথায় ভগবান ভিক্ষুগণকে “হে ভিক্ষুগণ,” বলে আহ্বান করলেন। ভিক্ষুগণও “হ্যাঁ ভদন্ত,” বলে ভগবানের প্রত্যুত্তর প্রদান করলেন। তখন ভগবান এরূপ বললেন :

২. “হে ভিক্ষুগণ, যেমন, মহাজনতা সমবেত হয়ে ‘জনপদকল্যাণী, জনপদকল্যাণী’ বলে থাকে। ‘সেই জনপদকল্যাণী নৃত্য-গীতে শ্রেষ্ঠ আনন্দদায়িনী। সে নৃত্য-গীত প্রদানকালে ‘জনপদকল্যাণী নাচছে, গাইছে’-এরূপ বলে প্রচুর জনসাধারণ উপস্থিত হতো। অতঃপর সেখানে প্রাণাকাঙ্ক্ষী, অমরণকামী (মরণেচ্ছাহীন), সুখকামী ও দুঃখে বিরুদ্ধভাবাপন্ন (দুঃখ পেতে পরমুখ) এক ব্যক্তি আগমন করল। তখন তাকে এরূপ বলা হলো-‘হে পুরুষ, এই মহাসমাবেশের মধ্যে এবং জনপদকল্যাণীর সম্মুখ দিয়ে এই তৈলপাত্রটি তোমাকে বাইরে নিয়ে যেতে হবে। উন্মুক্ত তরবারি হাতে একজন ব্যক্তি তোমার পিছু পিছু গমন করবে। যখনই তুমি বিন্দুমাত্র তৈল মাটিতে ফেলবে তখনই সে তোমার মস্তক ছিন্ন করবে।’ ভিক্ষুগণ, তা তোমরা কী মনে কর, সেই পুরুষ সেই তৈল পাত্রটি মনোযোগ না দিয়ে প্রমাদবশে বাইরে নিয়ে যায় কি?

“না, ভন্তে।”

৩. “ভিক্ষুগণ, তোমাদের একটি বিষয় বুঝানোর জন্যই আমি এই উপমা উপস্থাপন করেছি। এখানে ‘কানায় কানায় পূর্ণ তৈলপাত্র’ হচ্ছে কায়গত স্মৃতির অধিবচন বা অপর নাম। তদ্ধেতু ভিক্ষুগণ, তোমাদের এরূপ শিক্ষা করা কর্তব্য, ‘আমাদের কায়গত স্মৃতি ভাবিত হবে, বহুলীকৃত, যানকৃত (পরস্পরযুক্ত যান সদৃশ), বস্তুকৃত (পুঙ্খানুপুঙ্খরূপে অভ্যস্ত), অনুষ্ঠিত, পরিচিত ও ভালোরূপে আরব্ধ হবে।’ তোমাদের এরূপই শিক্ষা করা উচিত।” দশম সূত্র।

নালন্দা বর্গ সমাপ্ত।

তস্সুদ্দানং/সূত্রসূচি

মহাপুরুষ, নালন্দা, চুন্দ, চেল ও বাহিয় সূত্র;

উত্তিয়, আর্য, ব্রহ্মা, সেদক, জনপদকল্যাণী হলো ব্যক্ত॥


 

৩. শীলস্থিতি বর্গ
১. শীল সূত্র
৩৮৭.১. আমি এরূপ শুনেছি। একসময় আয়ুষ্মান আনন্দ ও আয়ুষ্মান ভদ্র পাটলিপুত্রে কুক্কুটারামে অবস্থান করছিলেন। অতঃপর আয়ুষ্মান ভদ্র সায়াহ্ন সময়ে নির্জন স্থান হতে উঠে আয়ুষ্মান আনন্দের নিকট উপস্থিত হয়ে আয়ুষ্মান আনন্দের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট আয়ুষ্মান ভদ্র আয়ুষ্মান আনন্দকে এরূপ বললেন :

২. “আবুসো, আনন্দ, এই যে কুশল শীলসমূহ ভগবান কর্তৃক ভাষিত হয়েছে, সেই কুশলশীলসমূহ ভগবান কর্তৃক কী কারণে ভাষিত হয়েছে?”

৩. “সাধু, সাধু, আবুসো ভদ্র, তা অত্যন্ত মঙ্গলজনক, উন্মার্গ, উত্তমগুণসম্পন্ন, প্রতিভান ও কল্যাণকর প্রশ্ন করেছ। আবুসো ভদ্র, তুমি এরূপই প্রশ্ন করেছ-‘এই যে কুশলশীলসমূহ ভগবান কর্তৃক ভাষিত হয়েছে, সেই কুশলশীলসমূহ ভগবান কর্তৃক কী কারণে ভাষিত হয়েছে?’ “তা এরূপই আবুসো,” “যেই কুশল শীলসমূহ ভগবান কর্তৃক ভাষিত হয়েছে, সেই কুশলশীলসমূহ চারি স্মৃতিপ্রস্থান ভাবনার জন্য ভগবান কর্তৃক ভাষিত হয়েছে।

৪. সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। আবুসো ভদ্র, যেই কুশলশীলসমূহ ভগবান কর্তৃক ভাষিত হয়েছে, সেই কুশলশীলসমূহ চারি স্মৃতিপ্রস্থান ভাবনার জন্য ভগবান কর্তৃক ভাষিত হয়েছে।” প্রথম সূত্র।

২. চিরস্থায়ী সূত্র
৩৮৮.১. পূর্ববৎ নিদান। একান্তে উপবিষ্ট আয়ুষ্মান ভদ্র আয়ুষ্মান আনন্দকে এরূপ বললেন :

২. “আবুসো আনন্দ, কোন হেতু ও কোন প্রত্যয়ে তথাগতের পরিনির্বাণের পর সদ্ধর্ম চিরস্থায়ী হয় না? আর কোন হেতু ও কোন প্রত্যয়ে তথাগতের পরিনির্বাণের পর সদ্ধর্ম চিরস্থায়ী হয়?”

৩. “সাধু, সাধু, আবুসো ভদ্র, তা অত্যন্ত মঙ্গলজনক, উন্মার্গ, উত্তমগুণসম্পন্ন, প্রতিভান ও কল্যাণকর প্রশ্ন করেছ। আবুসো ভদ্র, তুমি এরূপই প্রশ্ন করেছ-‘কোন হেতু ও কোন প্রত্যয়ে তথাগতের পরিনির্বাণের পর সদ্ধর্ম চিরস্থায়ী হয় না? আর কোন হেতু ও কোন প্রত্যয়ে তথাগতের পরিনির্বাণের পর সদ্ধর্ম চিরস্থায়ী হয়?’ “তা এরূপই আবুসো,” “ভিক্ষু চারি স্মৃতিপ্রস্থানেঅভাবিত ও অবহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয় না। আর চারি স্মৃতিপ্রস্থানে ভিক্ষু ভাবিত ও বহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয়।

৪. সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। আবুসো, এই চারি স্মৃতিপ্রস্থানে ভিক্ষু অভাবিত ও অবহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয় না। আর এই চারি স্মৃতিপ্রস্থানে ভিক্ষু ভাবিত ও বহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয়।” দ্বিতীয় সূত্র।

৩. পরিহান সূত্র
৩৮৯.১. একসময় আয়ুষ্মান আনন্দ ও আয়ুষ্মান ভদ্র পাটলিপুত্রে কুক্কুটারামে অবস্থান করছিলেন। অতঃপর আয়ুষ্মান ভদ্র সায়াহ্ন সময়ে নির্জন স্থান হতে উঠে আয়ুষ্মান আনন্দের নিকট উপস্থিত হয়ে আয়ুষ্মান আনন্দের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট আয়ুষ্মান ভদ্র আয়ুষ্মান আনন্দকে এরূপ বললেন :

২. “আবুসো, আনন্দ, কোন হেতু ও কোন প্রত্যয়ে সদ্ধর্ম পরিহীন হয়? আর কোন হেতু ও কোন প্রত্যয়ে সদ্ধর্ম পরিহীন হয় না?”

৩. “সাধু, সাধু, আবুসো ভদ্র, তা অত্যন্ত মঙ্গলজনক, উন্মার্গ, উত্তমগুণসম্পন্ন, প্রতিভান ও কল্যাণকর প্রশ্ন করেছ। আবুসো ভদ্র, তুমি এরূপই প্রশ্ন করেছ-‘কোন হেতু ও কোন প্রত্যয়ে সদ্ধর্ম পরিহীন হয়? আর কোন হেতু ও কোন প্রত্যয়ে সদ্ধর্ম পরিহীন হয় না?’ “তা এরূপই আবুসো,” “ভিক্ষু চারি স্মৃতিপ্রস্থানেঅভাবিত ও অবহুলীকৃত হলে সদ্ধর্ম পরিহীন হয়। আর চারি স্মৃতিপ্রস্থানে ভিক্ষু ভাবিত ও বহুলীকৃত হলে সদ্ধর্ম পরিহীন হয় না।

৪. সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। আবুসো, এই ভিক্ষু চারি স্মৃতিপ্রস্থানেঅভাবিত ও অবহুলীকৃত হলে সদ্ধর্ম পরিহীন হয়। আর চারি স্মৃতিপ্রস্থানে ভিক্ষু ভাবিত ও বহুলীকৃত হলে সদ্ধর্ম পরিহীন হয় না।” তৃতীয় সূত্র।

৪. শুদ্ধ সূত্র
৩৯০.১. শ্রাবস্তী নিদান। “হে ভিক্ষুগণ, চারি প্রকার স্মৃতিপ্রস্থান বিদ্যমান আছে। সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, ইহাই হচ্ছে চারি প্রকার স্মৃতিপ্রস্থান।” চতুর্থ সূত্র।

৫. জনৈক ব্রাহ্মণ সূত্র
৩৯১.১. আমি এরূপ শুনেছি। একসময় ভগবান শ্রাবস্তীতে অনাথপিণ্ডিকের জেতবনারামে অবস্থান করছিলেন। অতঃপর জনৈক ব্রাহ্মণ ভগবানের নিকট উপস্থিত হয়ে ভগবানের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট সেই ব্রাহ্মণ ভগবানকে এরূপ বললেন :

২. “ভো গৌতম, কোন হেতু ও কোন প্রত্যয়ে তথাগতের পরিনির্বাণের পর সদ্ধর্ম চিরস্থায়ী হয় না? আর কোন হেতু ও কোন প্রত্যয়ে তথাগতের পরিনির্বাণের পর সদ্ধর্ম চিরস্থায়ী হয়?”

৩. “হে ব্রাহ্মণ, ভিক্ষু চারি স্মৃতিপ্রস্থানেঅভাবিত ও অবহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয় না। আর চারি স্মৃতিপ্রস্থানে ভিক্ষু ভাবিত ও বহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয়।

৪. সেই চারি প্রকার কী কী? ব্রাহ্মণ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ব্রাহ্মণ, এই চারি স্মৃতিপ্রস্থানে ভিক্ষু অভাবিত ও অবহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয় না। আর এই চারি স্মৃতিপ্রস্থানে ভিক্ষু ভাবিত ও বহুলীকৃত হলে তথাগতের পরিনির্বাণের পর সদ্ধর্ম চিরস্থায়ী হয়।”

৫. এরূপ উক্ত হলে সেই ব্রাহ্মণ ভগবানকে এরূপ বললেন, “ভো গৌতম, অতি সুন্দর! অতি মনোরম! ভো গৌতম, যেমন অধোমুখী পাত্রকে কেউ ঊর্ধ্বমুখী করে, আবৃতকে অনাবৃত করে, পথভ্রষ্টকে পথ দেখিয়ে দেয় এবং চক্ষুষ্মানেরা রূপ দেখবে বলে অন্ধকারে প্রদীপ ধারণ করে, ঠিক তেমনিভাবে ভগবানও নানা পর্যায়ে ধর্মদেশনা প্রদান করলেন। ভদন্ত, আমি ভগবানের শরণাগত হলাম, ধর্মের এবং ভিক্ষুসংঘেরও শরণাগত হলাম। ভবৎ গৌতম, আজ হতে আমাকে আমরণ আপনার শরণাগত উপাসকরূপে[88] ধারণ করুন।” পঞ্চম সূত্র।

৬. পদেস সূত্র
৩৯২.১. একসময় আয়ুষ্মান সারিপুত্র, আয়ুষ্মান মহামৌদগল্লায়ন ও আয়ুষ্মান অনুরুদ্ধ সাকেতে কণ্ডকীবনে অবস্থান করছিলেন। অতঃপর আয়ুষ্মান সারিপুত্র ও আয়ুষ্মান মহামৌদগল্লায়ন সায়াহ্ন সময়ে নির্জন স্থান হতে উঠে আয়ুষ্মান অনুরুদ্ধের নিকট উপস্থিত হলেন। উপস্থিত হয়ে আয়ুষ্মান অনুরুদ্ধের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বললেন :

২. “আবুসো, অনুরুদ্ধ, এই যে, ‘শৈক্ষ্য, শৈক্ষ্য’ বলা হয়। কী প্রকারে ভিক্ষু শৈক্ষ্য হয়?”

“আবুসো, ভিক্ষু চারি স্মৃতিপ্রস্থান আংশিক পরিমাণেও অনুশীলন করলে শৈক্ষ্য হয়।”

৩. “সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এই চারি স্মৃতিপ্রস্থান আংশিক পরিমাণেও অনুশীলন করলে তাকে শৈক্ষ্য বলা হয়।” ষষ্ঠ সূত্র।

৭. পরিপূর্ণ সূত্র
৩৯৩.১. পূর্ববৎ নিদান। একান্তে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বললেন :

২. “আবুসো, অনুরুদ্ধ, এই যে, ‘অশৈক্ষ্য, অশৈক্ষ্য’ বলা হয়। কী প্রকারে ভিক্ষু অশৈক্ষ্য হয়?”

“আবুসো, ভিক্ষু চারি স্মৃতিপ্রস্থানেপরিপূর্ণরূপে ভাবিত হলেই অশৈক্ষ্য হয়।”

৩. “সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এই চারি স্মৃতিপ্রস্থানে ভিক্ষু পরিপূর্ণরূপে ভাবিত হলেই অশৈক্ষ্য হয়।” সপ্তম সূত্র।

৮. লোক সূত্র
৩৯৪.১. পূর্ববৎ নিদান। একান্তে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বললেন :

২. “আবুসো, অনুরুদ্ধ, কোন ধর্মসমূহ ভাবিত ও বহুলীকৃত হলে মহাফল লাভ হয়?”

“আবুসো, চারি স্মৃতিপ্রস্থান ভাবিত ও বহুলীকৃত হলে মহাফল লাভ হয়।

৩. সেই চারি প্রকার কী কী? আবুসো, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। আবুসো, আমি এই চারি স্মৃতিপ্রস্থানেভাবিত ও বহুলীকৃত হয়ে মহা-অভিজ্ঞান প্রাপ্ত হয়েছি। এই চারি স্মৃতিপ্রস্থানেভাবিত ও বহুলীকৃত হয়েই আমি এখন সহস্র লোক (জগৎ)[89] সম্পর্কে জ্ঞাত আছি।” অষ্টম সূত্র।

৯. সিরিবড্ঢ সূত্র
৩৯৫.১. একসময় আয়ুষ্মান আনন্দ রাজগৃহের বেলুবনে কলন্দক-নিবাপে অবস্থান করছিলেন। সে-সময় গৃহপতি সিরিবড্‌ঢ পীড়িত, দুঃখিত ও অত্যধিক রোগাক্রান্ত হয়েছিলেন। অতঃপর গৃহপতি সিরিবড্‌ঢ জনৈক ব্যক্তিকে আহ্বান করে বললেন :

২. “ওহে পুরুষ, এসো, আয়ুষ্মান আনন্দের নিকট উপস্থিত হয়ে আমার কথামতো আয়ুষ্মান আনন্দের পাদপদ্মে নতশিরে বন্দনা জ্ঞাপন করে এরূপ বলো-‘ভন্তে, গৃহপতি সিরিবড্‌ঢ পীড়িত, দুঃখিত ও অত্যধিক রোগাক্রান্ত হয়েছেন। তিনি আয়ুষ্মান আনন্দের পাদপদ্মে নতশিরে বন্দনা জ্ঞাপন করছেন।’ তারপর তুমি আরও এরূপ বলো-“ভন্তে, তা উত্তম হয়, আয়ুষ্মান আনন্দ যদি অনুকম্পা ও দয়াপরবশ হয়ে গৃহপতি সিরিবড্ঢেরগৃহে উপস্থিত হন।” “প্রভু, তাই হোক” বলে সেই ব্যক্তি গৃহপতি সিরিবড্‌ঢকে প্রতিশ্রুতি দিয়ে আয়ুষ্মান আনন্দের নিকট উপস্থিত হলো এবং আয়ুষ্মান আনন্দকে অভিবাদন করে একান্তে উপবেশন করল। একান্তে উপবিষ্ট সেই ব্যক্তি আয়ুষ্মান আনন্দকে এরূপ বলল, “ভন্তে, গৃহপতি সিরিবড্‌ঢ পীড়িত, দুঃখিত ও অত্যধিক রোগাক্রান্ত হয়েছেন। তিনি আয়ুষ্মান আনন্দের পাদপদ্মে নতশিরে বন্দনা জ্ঞাপন করছেন। সে আরও বলল, “ভন্তে, তা উত্তম হয়, আয়ুষ্মান আনন্দ যদি অনুকম্পা ও দয়াপরবশ হয়ে গৃহপতি সিরিবড্‌ঢের গৃহে উপস্থিত হন।” তখন আয়ুষ্মান আনন্দ মৌনভাবে সম্মতি জ্ঞাপন করলেন।

৩. অতঃপর আয়ুষ্মান আনন্দ পূর্বাহ্ণ সময়ে চীবর পরিধান করে পাত্র-চীবর নিয়ে গৃহপতি সিরিবড্ঢেরগৃহে উপস্থিত হলেন। উপস্থিত হয়ে প্রজ্ঞাপ্ত আসনে উপবেশন করলেন। আয়ুষ্মান আনন্দ উপবেশন করার পর গৃহপতি সিরিবড্‌ঢকে এরূপ বললেন :

৪. “হে গৃহপতি, আপনি রোগের যন্ত্রণা সহ্য করতে সক্ষম হচ্ছেন কি? আপনার দুঃখ-বেদনা পরিক্ষীণ হচ্ছে নাকি বৃদ্ধি পাচ্ছে? রোগ বৃদ্ধির লক্ষণ দেখা যাচ্ছে নাকি অবসানের লক্ষণ দেখা যাচ্ছে?”

(তখন গৃহপতি বললেন, ) “ভন্তে, আমার রোগের যন্ত্রণা সহ্য হচ্ছে না। আমার দুঃখ-বেদনা বৃদ্ধি পাচ্ছে, পরিক্ষীণ হচ্ছে না। রোগ বৃদ্ধির লক্ষণ দেখা যাচ্ছে, অবসানের কোনো লক্ষণই দেখা যাচ্ছে না।”

৫. “তদ্ধেতু গৃহপতি, আপনার এরূপ শিক্ষা করা উচিত-‘আমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করব। অনুরূপভাবে আমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করব।’ গৃহপতি, আপনার এরূপই শিক্ষা করা উচিত।”

৬. “ভন্তে, ভগবান কর্তৃক যেই চারি স্মৃতিপ্রস্থান দেশিত হয়েছে তা আমার নিকট বিদ্যমান আছে এবং সেই ধর্মসমূহও আমাতে বিদ্যমান। আমিও সেই ধর্মসমূহ সন্দর্শন করি। ভন্তে, আমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করছি। অনুরূপভাবে আমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করছি। ভন্তে, ভগবান কর্তৃক যেই পঞ্চ অধোভাগীয় সংযোজন[90] দেশিত হয়েছে, তা আমি নিজের মধ্যে কিঞ্চিৎমাত্রও অপ্রহীন দেখতে পাচ্ছি না।”

“গৃহপতি, তা আপনার লাভ ও সুলব্ধ যে, আপনার দ্বারা অনাগামীফলের ব্যাখ্যা করা হলো।” নবম সূত্র।

১০. মানদিন্ন সূত্র
৩৯৬.১. পূর্ববৎ নিদান। সে-সময় গৃহপতি মানদিন্ন পীড়িত, দুঃখিত ও অত্যধিক রোগাক্রান্ত হয়েছিলেন। অতঃপর গৃহপতি মানদিন্ন জনৈক ব্যক্তিকে আহ্বান করে বললেন :

২. “ওহে পুরুষ, এসো, আয়ুষ্মান আনন্দের নিকট উপস্থিত হয়ে আমার কথামতো আয়ুষ্মান আনন্দের পাদপদ্মে নতশিরে বন্দনা জ্ঞাপন করে এরূপ বলো-‘ভন্তে, গৃহপতি মানদিন্ন পীড়িত, দুঃখিত ও অত্যধিক রোগাক্রান্ত হয়েছেন। তিনি আয়ুষ্মান আনন্দের পাদপদ্মে নতশিরে বন্দনা জ্ঞাপন করছেন।’ তারপর তুমি আরও এরূপ বলো-“ভন্তে, তা উত্তম হয়, আয়ুষ্মান আনন্দ যদি অনুকম্পা ও দয়াপরবশ হয়ে গৃহপতি মানদিন্নের গৃহে উপস্থিত হন।” “প্রভু, তাই হোক” বলে সেই ব্যক্তি গৃহপতি মানদিন্নকে প্রতিশ্রুতি দিয়ে আয়ুষ্মান আনন্দের নিকট উপস্থিত হয়ে ও আয়ুষ্মান আনন্দকে অভিবাদন করে একান্তে উপবেশন করল। একান্তে উপবিষ্ট সেই ব্যক্তি আয়ুষ্মান আনন্দকে এরূপ বলল :

৩. “ভন্তে, গৃহপতি মানদিন্ন পীড়িত, দুঃখিত ও অত্যধিক রোগাক্রান্ত হয়েছেন। তিনি আয়ুষ্মান আনন্দের পাদপদ্মে নতশিরে বন্দনা জ্ঞাপন করছেন। সে আরও এরূপ বলল, “ভন্তে, তা উত্তম হয়, আয়ুষ্মান আনন্দ যদি অনুকম্পা ও দয়াপরবশ হয়ে গৃহপতি মানদিন্নের গৃহে উপস্থিত হন।” তখন আয়ুষ্মান আনন্দ মৌনভাবে সম্মতি জ্ঞাপন করলেন।

৪. অতঃপর আয়ুষ্মান আনন্দ পূর্বাহ্ণ সময়ে চীবর পরিধান করে পাত্র-চীবর নিয়ে গৃহপতি মানদিন্নের গৃহে উপস্থিত হলেন। উপস্থিত হয়ে প্রজ্ঞাপ্ত আসনে উপবেশন করলেন। আয়ুষ্মান আনন্দ উপবেশন করার পর গৃহপতি মানদিন্নকে এরূপ বললেন :

৫. “হে গৃহপতি, আপনি রোগের যন্ত্রণা সহ্য করতে সক্ষম হচ্ছেন কি? আপনার দুঃখ-বেদনা পরিক্ষীণ হচ্ছে নাকি বৃদ্ধি পাচ্ছে? রোগ বৃদ্ধির লক্ষণ দেখা যাচ্ছে নাকি অবসানের লক্ষণ দেখা যাচ্ছে?”

(তখন গৃহপতি বললেন, ) “ভন্তে, আমার রোগের যন্ত্রণা সহ্য হচ্ছে না। আমার দুঃখ-বেদনা বৃদ্ধি পাচ্ছে, পরিক্ষীণ হচ্ছে না। রোগ বৃদ্ধির লক্ষণ দেখা যাচ্ছে, অবসানের কোনো লক্ষণই দেখা যাচ্ছে না। ভন্তে, আমি এরূপে দুঃখ-বেদনা পেয়েও অভিন্নভাবে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করছি। অনুরূপভাবে আমি দুঃখ-বেদনা পেয়েও অভিন্নভাবে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করছি।’ ভন্তে, ভগবান কর্তৃক যেই পঞ্চ অধোভাগীয় সংযোজন দেশিত হয়েছে, তা আমি নিজের মধ্যে কিঞ্চিৎমাত্রও অপ্রহীন দেখতে পাচ্ছি না।”

“গৃহপতি, তা আপনার লাভ ও সুলব্ধ যে, আপনার দ্বারা অনাগামীফলের ব্যাখ্যা করা হলো।” দশম সূত্র।

শীলস্থিতি বর্গ সমাপ্ত।

তস্সুদ্দানং/সূত্রসূচি

শীল, স্থিতি, পরিহান, শুদ্ধ, ব্রাহ্মণ ও পদেস;

পরিপূর্ণ, লোক, সিরিবড্ঢ, মানদিন্নে দশ॥


 

৪. অশ্রুত বর্গ
১. অশ্রুত সূত্র
৩৯৭.১. শ্রাবস্তী নিদান। “হে ভিক্ষুগণ, ‘ইহা কায়ে কায়ানুদর্শন’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘এই কায়ে কায়ানুদর্শন ভাবিত বা অনুশীলন করা উচিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘আমার এই কায়ে কায়ানুদর্শন ভাবিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল।”

২. “ভিক্ষুগণ, ‘ইহা বেদনায় বেদনানুদর্শন’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘এই বেদনায় বেদনানুদর্শন ভাবিত বা অনুশীলন করা উচিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘আমার এই বেদনায় বেদনানুদর্শন ভাবিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল।”

৩. “ভিক্ষুগণ, ‘ইহা চিত্তে চিত্তানুদর্শন’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘এই চিত্তে চিত্তানুদর্শন ভাবিত বা অনুশীলন করা উচিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘আমার এই চিত্তে চিত্তানুদর্শন ভাবিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল।”

৪. “ভিক্ষুগণ, ‘ইহা ধর্মে ধর্মানুদর্শন’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘এই ধর্মে ধর্মানুদর্শন ভাবিত বা অনুশীলন করা উচিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল। ‘আমার এই ধর্মে ধর্মানুদর্শন ভাবিত’ এরূপ অশ্রুতপূর্ব বিষয়ে আমার চক্ষু উৎপন্ন হয়েছিল; জ্ঞান, প্রজ্ঞা, বিদ্যা এবং আলোকও উৎপন্ন হয়েছিল।” প্রথম সূত্র।

২. বিরাগ সূত্র
৩৯৮.১. “হে ভিক্ষুগণ, এই চারি স্মৃতিপ্রস্থান ভাবিত ও বহুলীকৃত হলে তা একান্তই নির্বেদের জন্য এবং বিরাগ, নিরোধ, উপশম, অভিজ্ঞান, সম্বোধি ও নির্বাণ লাভের জন্য সংবর্তিত হয়।

২. সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, এই চারি স্মৃতিপ্রস্থান ভাবিত ও বহুলীকৃত হলে তা একান্তই নির্বেদের জন্য এবং বিরাগ, নিরোধ, উপশম, অভিজ্ঞান, সম্বোধি ও নির্বাণ লাভের জন্য সংবর্তিত হয়।” দ্বিতীয় সূত্র।

৩. অক্ষম বা বিরুদ্ধ সূত্র
৩৯৯.১. “হে ভিক্ষুগণ, যারা চারি স্মৃতিপ্রস্থান ভাবনায় অমনোযোগী, তারা সম্যকরূপে দুঃখক্ষয়কর আর্যমার্গ (অষ্টাঙ্গিক মার্গ) লাভ করতে অক্ষম হয়। আর যারা চারি স্মৃতিপ্রস্থান ভাবনায় মনোযোগী, তারা সম্যকরূপে দুঃখক্ষয়কর আর্যমার্গ লাভ করতে সক্ষম হয়।

২. সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, যারা চারি স্মৃতিপ্রস্থান ভাবনায় অমনোযোগী, তারা সম্যকরূপে দুঃখক্ষয়কর আর্যমার্গ (অষ্টাঙ্গিক মার্গ) লাভ করতে অক্ষম হয়। আর যারা চারি স্মৃতিপ্রস্থান ভাবনায় মনোযোগী, তারা সম্যকরূপে দুঃখক্ষয়কর আর্যমার্গ লাভ করতে সক্ষম হয়।” তৃতীয় সূত্র।

৪. ভাবিত সূত্র
৪০০.১. “হে ভিক্ষুগণ, এই চারি স্মৃতিপ্রস্থান ভাবিত ও বহুলীকৃত হলে তা অপর পাড়ে (নির্বাণ পাড়ে) গমনের জন্য সংবর্তিত হয়।

২. সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, এই চারি স্মৃতিপ্রস্থান ভাবিত ও বহুলীকৃত হলে তা অপর পাড়ে গমনের জন্য সংবর্তিত হয়।” চতুর্থ সূত্র।

৫. স্মৃতি সূত্র
৪০১.১. শ্রাবস্তী নিদান। “হে ভিক্ষুগণ, ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন।

২. কীরূপে ভিক্ষু স্মৃতিমান হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু স্মৃতিমান হয়।

৩. কীরূপে ভিক্ষু সম্প্রজ্ঞানী হয়? এক্ষেত্রে ভিক্ষুর বেদনা উৎপন্নের সময় তা জ্ঞাত থাকে, বিদ্যমান থাকাকালে এবং বিনাশের সময়েও তা জ্ঞাত থাকে। বিতর্ক উৎপন্নের সময় তা জ্ঞাত থাকে, বিদ্যমান থাকাকালে এবং বিনাশের সময়েও তা জ্ঞাত থাকে। সংজ্ঞা উৎপন্নের সময় জ্ঞাত থাকে, বিদ্যমান থাকাকালে এবং বিনাশের সময়েও তা জ্ঞাত থাকে। এরূপেই ভিক্ষু সম্প্রজ্ঞানী হয়। ভিক্ষুগণ, এরূপে ভিক্ষুর স্মৃতিমান ও সম্প্রজ্ঞানী হয়ে অবস্থান করা উচিত। ইহাই তোমাদের প্রতি আমাদের অনুশাসন।” পঞ্চম সূত্র।

৬. পূর্ণজ্ঞান সূত্র
৪০২.১. “হে ভিক্ষুগণ, চারি প্রকার স্মৃতিপ্রস্থান বিদ্যমান। সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ইহাই হচ্ছে চারি প্রকার স্মৃতিপ্রস্থান। ভিক্ষুগণ, এই চারি স্মৃতিপ্রস্থানেভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুইটি ফলের মধ্যে অন্যতর ফলই প্রত্যাশিত।” ষষ্ঠ সূত্র।

৭. ছন্দ সূত্র
৪০৩.১. “হে ভিক্ষুগণ, চারি প্রকার স্মৃতিপ্রস্থান বিদ্যমান। সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। কায়ে কায়ানুদর্শী হয়ে অবস্থান করার সময় তার কায়িক ছন্দ প্রহান হয়। ছন্দের (ইচ্ছা, অভিলাষ) প্রহান হলে অমৃত (নির্বাণ) সাক্ষাৎ হয়।

২. ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী হয়ে অবস্থান করে। বেদনায় বেদনানুদর্শী হয়ে অবস্থান করার সময় তার বেদনাবিষয়ক ছন্দ প্রহান হয়। ছন্দের প্রহান হলে অমৃত সাক্ষাৎ হয়।

৩. ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে চিত্তে চিত্তানুদর্শী হয়ে অবস্থান করে। চিত্তে চিত্তানুদর্শী হয়ে অবস্থান করার সময় তার চিত্তবিষয়ক ছন্দ প্রহান হয়। ছন্দের প্রহান হলে অমৃত সাক্ষাৎ হয়।

৪. ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে ধর্মে ধর্মানুদর্শী হয়ে অবস্থান করে। ধর্মে ধর্মানুদর্শী হয়ে অবস্থান করার সময় তার ধর্মবিষয়ক ছন্দ প্রহান হয়। ছন্দের প্রহান হলে অমৃত সাক্ষাৎ হয়।” সপ্তম সূত্র।

৮. পরিজ্ঞাত সূত্র
৪০৪.১. “হে ভিক্ষুগণ, চারি প্রকার স্মৃতিপ্রস্থান বিদ্যমান। সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। কায়ে কায়ানুদর্শী হয়ে অবস্থান করার সময় তার কায় পরিজ্ঞাত হয়। কায়-বিষয়ে পরিজ্ঞান লাভ হলে অমৃত (নির্বাণ) সাক্ষাৎ হয়।

২. ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী হয়ে অবস্থান করে। বেদনায় বেদনানুদর্শী হয়ে অবস্থান করার সময় তার বেদনা পরিজ্ঞাত হয়। বেদনায় পরিজ্ঞান লাভ হলে অমৃত সাক্ষাৎ হয়।

৩. ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে চিত্তে চিত্তানুদর্শী হয়ে অবস্থান করে। চিত্তে চিত্তানুদর্শী হয়ে অবস্থান করার সময় তার চিত্ত পরিজ্ঞাত হয়। চিত্ত-বিষয়ে পরিজ্ঞান লাভ হলে অমৃত সাক্ষাৎ হয়।

৪. ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে ধর্মে ধর্মানুদর্শী হয়ে অবস্থান করে। ধর্মে ধর্মানুদর্শী হয়ে অবস্থান করার সময় তার ধর্ম (মনোগোচর বিষয়) পরিজ্ঞাত হয়। ধর্মে পরিজ্ঞান লাভ হলে অমৃত সাক্ষাৎ হয়।” অষ্টম সূত্র।

৯. ভাবনা সূত্র
৪০৫.১. “হে ভিক্ষুগণ, আমি চারি প্রকার স্মৃতিপ্রস্থান ভাবনা সম্পর্কে দেশনা করব। তা তোমরা শ্রবণ কর। সেই চারি স্মৃতিপ্রস্থান ভাবনা কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, ইহাই হচ্ছে চারি প্রকার স্মৃতিপ্রস্থান ভাবনা।” নবম সূত্র।

১০. বিভঙ্গ সূত্র
৪০৬.১. “হে ভিক্ষুগণ, আমি তোমাদের স্মৃতিপ্রস্থান, স্মৃতিপ্রস্থান ভাবনা ও স্মৃতিপ্রস্থান ভাবনার প্রণালি সম্পর্কে দেশনা করব। তা তোমরা শ্রবণ কর। ভিক্ষুগণ, স্মৃতিপ্রস্থান কীরূপ? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ইহাকেই স্মৃতিপ্রস্থান বলে।

২. ভিক্ষুগণ, স্মৃতিপ্রস্থান ভাবনা কীরূপ? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে দেহের সমুদয়-স্বভাব নিরীক্ষণ করে অবস্থান করে, বিনাশ-স্বভাব ও সমুদয়-বিনাশ-স্বভাব নিরীক্ষণ করে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনার সমুদয়-স্বভাব, বিনাশ-স্বভাব, সমুদয়-বিনাশ-স্বভাব; চিত্তের সমুদয়-স্বভাব, বিনাশ-স্বভাব, সমুদয়-বিনাশ-স্বভাব এবং ধর্মের (মনোগোচর বিষয়ের) সমুদয়-স্বভাব, বিনাশ-স্বভাব ও সমুদয়-বিনাশ-স্বভাব নিরীক্ষণ করে অবস্থান করে। ইহাকেই স্মৃতিপ্রস্থান ভাবনা বলে।

৩. ভিক্ষুগণ, স্মৃতিপ্রস্থান ভাবনার প্রণালি কীরূপ? তা হচ্ছে সম্যক দৃষ্টি, সম্যক সঙ্কল্প, সম্যক বাক্য, সম্যক কর্ম, সম্যক আজীব, সম্যক প্রচেষ্টা, সম্যক স্মৃতি ও সম্যক সমাধিই হচ্ছে আর্য অষ্টাঙ্গিক মার্গ। ভিক্ষুগণ, ইহাকেই স্মৃতিপ্রস্থান ভাবনা প্রণালি বলে।” দশম সূত্র।

অশ্রুত বর্গ সমাপ্ত।

তস্সুদ্দানং/সূত্রসূচি

অশ্রুত, বিরাগ, অক্ষম, ভাবিত ও স্মৃতি;

পূর্ণজ্ঞান, ছন্দ, পরিজ্ঞাত, ভাবনা, বিভঙ্গে বর্গ ইতি॥


 

৫. অমৃত বর্গ
১. অমৃত সূত্র
৪০৭.১. শ্রাবস্তী নিদান। “হে ভিক্ষুগণ, তোমরা চারি স্মৃতিপ্রস্থানে সুপ্রতিষ্ঠিত চিত্তে অবস্থান কর। তোমাদের অমৃতফল (নির্বাণ) হারিয়ে ফেলো না। সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, তোমরা এই চারি স্মৃতিপ্রস্থানে সুপ্রতিষ্ঠিত চিত্তে অবস্থান কর। তোমাদের অমৃতফল হারিয়ে ফেলো না।” প্রথম সূত্র।

২. সমুদয় সূত্র
৪০৮.১. “হে ভিক্ষুগণ, আমি চারি স্মৃতিপ্রস্থানের সমুদয় ও নিরোধ সম্পর্কে দেশনা করব। তা তোমরা শ্রবণ কর। ভিক্ষুগণ, কায়ের সমুদয় কী? আহারের সমুদয়ে (কারণে) কায়ের সমুদয় (স্থিতি) হয়, আহার নিরোধে কায়েরও নিরোধ হয়। স্পর্শের কারণে বেদনার উৎপত্তি হয়, স্পর্শ নিরোধে বেদনারও নিরোধ হয়। নাম-রূপের কারণে (সমুদয়ে) চিত্তের সমুদয় হয়, নাম-রূপের নিরোধে চিত্তেরও নিরোধ হয়। মনস্কার বা কল্পনার কারণে (সমুদয়ে) ধর্মের (মনোগোচর বিষয়ের) উৎপাদ (সমুদয়) হয় এবং মনস্কারের নিরোধে ধর্মেরও নিরোধ হয়।” দ্বিতীয় সূত্র।

৩. মার্গ সূত্র
৪০৯.১. শ্রাবস্তী নিদান। তথায় ভগবান ভিক্ষুগণকে আহ্বান করলেন, “হে ভিক্ষুগণ, প্রথম অভিসম্বুদ্ধত্ব প্রাপ্ত হয়ে একসময় আমি উরুবেলার নৈরঞ্জনা নদীর তীরে অজপাল নিগ্রোধ বৃক্ষমূলে অবস্থান করছিলাম। তখন নির্জনে, একাকী অবস্থান করার সময় আমার এরূপ চিত্ত-পরিবিতর্ক উৎপন্ন হলো-“সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায় মার্গ লাভ ও নির্বাণ সাক্ষাতের জন্য ইহাই একমাত্র পথ; যথা : চারি স্মৃতিপ্রস্থান।

২. সেই চারি প্রকার কী কী? এক্ষেত্রে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করা উচিত। অনুরূপভাবে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করা উচিত। সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায় মার্গ লাভ ও নির্বাণ সাক্ষাতের জন্য চারি স্মৃতিপ্রস্থানই একমাত্র পথ।

৩. অনন্তর ব্রহ্মা সহম্পতি আমার চিত্ত-পরিবিতর্ক জ্ঞাত হয়ে, বলবান পুরুষ যেমন সঙ্কুচিত বাহু প্রসারণ করে, প্রসারিত বাহু সঙ্কোচন করে, ঠিক সেরূপেই ব্রহ্মলোকে অন্তর্হিত হয়ে আমার সম্মুখে প্রাদুর্ভূত হলো। অতঃপর ব্রহ্মা সহম্পতি উত্তরীয়বস্ত্র একাংশ করে আমার দিকে প্রণাম করে আমাকে এরূপ বলল, ‘ভগবান, তা এরূপই সুগত, তা এরূপই যে, সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায় মার্গ লাভ ও নির্বাণ সাক্ষাতের জন্য ইহাই একমাত্র পথ; যথা : চারি স্মৃতিপ্রস্থান।’

৪. সেই চারি প্রকার কী কী? ভন্তে, এক্ষেত্রে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করা উচিত। অনুরূপভাবে ভিক্ষুর বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করা উচিত। সত্ত্বগণের বিশুদ্ধির জন্য, শোক-পরিদেবন সম্যকরূপে অতিক্রমের জন্য, দুঃখ-দৌর্মনস্য তিরোধানের জন্য, ন্যায় মার্গ লাভ ও নির্বাণ সাক্ষাতের জন্য চারি স্মৃতিপ্রস্থানই একমাত্র পথ।’

ভিক্ষুগণ, ব্রহ্মা সহম্পতি এরূপ বলল। এরূপ বলার পর আবার এই গাথা ভাষণ করল :

“জন্ম ক্ষয়ের উপায় জ্ঞাতা, হিতকামী, দয়াবান,

যথাযথ জানেন তিনি একায়ন মার্গ সোপান;

সেই মার্গে সত্ত্ব বহু হয়েছে দুঃখস্রোত পার,

অনাগতে হবে আরও এখনো হচ্ছে পারাপার॥” তৃতীয় সূত্র।

৪. স্মৃতি সূত্র
৪১০.১. “হে ভিক্ষুগণ, ভিক্ষুর স্মৃতিমান হয়ে অবস্থান করা উচিত। ইহাই তোমাদের প্রতি আমাদের অনুশাসন। ভিক্ষু কীরূপে স্মৃতিমান হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু স্মৃতিমান হয়। ভিক্ষুগণ, ভিক্ষুর স্মৃতিমান হয়ে অবস্থান করা উচিত। ইহাই তোমাদের প্রতি আমাদের অনুশাসন।” চতুর্থ সূত্র।

৫. কুশলরাশি সূত্র
৪১১.১. “হে ভিক্ষুগণ, চারি স্মৃতিপ্রস্থানের প্রতি মন্তব্য করার সময় একজন যথার্থই বলে যে, ‘ইহা কুশলরাশি’। কেবল কুশলরাশিই হচ্ছে এই চারি স্মৃতিপ্রস্থান।

২. সেই চারি প্রকার কী কী? ভিক্ষুগণ, এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে (মনোগোচর বিষয়ে) ধর্মানুদর্শী হয়ে অবস্থান করে। এই চারি স্মৃতিপ্রস্থানের প্রতি মন্তব্য করার সময় একজন যথার্থই বলে যে, ‘ইহা কুশলরাশি’। কেবল কুশলরাশিই হচ্ছে এই চারি স্মৃতিপ্রস্থান।” পঞ্চম সূত্র।

৬. প্রাতিমোক্ষ সংবরশীল সূত্র
৪১২.১. অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদনপূর্বক একান্তে উবেশন করলেন। একান্তে উপবিষ্ট সেই ভিক্ষু ভগবানকে এরূপ বললেন :

২. “ভন্তে, তা উত্তম হয়, যদি ভগবান আমাকে সংক্ষিপ্তভাবে ধর্মদেশনা প্রদান করেন; যেন আমি ভগবানের ধর্মশ্রবণপূর্বক একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে সক্ষম হই।”

৩. “তদ্ধেতু ভিক্ষু, প্রথমে তুমি আদি কুশলধর্মসমূহে বিশুদ্ধ হও। সেই আদি কুশলধর্মসমূহ কী কী? ভিক্ষু, এক্ষেত্রে তুমি প্রাতিমোক্ষ সংবরে[91] সংবৃত হয়ে অবস্থান কর। আচার-গোচার (সচ্চরিত্র)-সম্পন্ন হয়ে, অণুমাত্র বর্জনীয় বিষয়ে ভয়দর্শী হয়ে এবং শিক্ষনীয় শিক্ষাপদসমূহ ধারণ করে অবস্থান কর। যখন হতে তুমি সচ্চরিত্রসম্পন্ন হয়ে, অণুমাত্র বর্জনীয় বিষয়ে ভয়দর্শী হয়ে এবং শিক্ষনীয় শিক্ষাপদসমূহ ধারণ করে অবস্থান করবে, তখন হতে তুমি শীলকে নিশ্রয় করে ও শীলে প্রতিষ্ঠিত হয়ে চারি স্মৃতিপ্রস্থানেমনোনিবেশ করবে।

৪. সেই চারি প্রকার কী কী? ভিক্ষু, এক্ষেত্রে তুমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান কর। অনুরূপভাবে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান কর। ভিক্ষু, যখন হতে তুমি শীলকে নিশ্রয় করে ও শীলে প্রতিষ্ঠিত হয়ে চারি স্মৃতিপ্রস্থানেএরূপে মনোনিবেশ করবে, তখন হতে তোমার দিবা-রাত্রি যতই যাপিত হবে ততই কুশলধর্মসমূহে শ্রীবৃদ্ধিই প্রত্যাশিত, পরিহানি নয়।”

৫. অতঃপর সেই ভিক্ষু ভগবানের ভাষণ অভিনন্দন ও অনুমোদন করে আসন হতে উঠে ভগবানকে অভিবাদনপূর্বক প্রদক্ষিণ করে প্রস্থান করলেন। অনন্তর সেই ভিক্ষু একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে করতে অচিরেই যার জন্য কুলপুত্রগণ সম্যকভাবে আগার হতে অনাগারে প্রব্রজিত হন, সেই অনুত্তর ব্রহ্মচর্যের পর্যাবসান এবং ইহজীবনেই স্বয়ং অভিজ্ঞান প্রত্যক্ষ ও লাভ করে অবস্থান করতে লাগলেন। ‘জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই’ এরূপ জানতে পারলেন। তখন সেই ভিক্ষু অর্হৎগণের মধ্যে অন্যতর অর্হৎ হলেন। ষষ্ঠ সূত্র।

৭. দুশ্চরিত্র সূত্র
৪১৩.১. অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদনপূর্বক একান্তে উবেশন করলেন। একান্তে উপবিষ্ট সেই ভিক্ষু ভগবানকে এরূপ বললেন :

২. “ভন্তে, তা উত্তম হয়, যদি ভগবান আমাকে সংক্ষিপ্তভাবে ধর্মদেশনা প্রদান করেন; যেন আমি ভগবানের ধর্ম শ্রবণপূর্বক একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে সক্ষম হই।”

৩. “তদ্ধেতু, হে ভিক্ষু, প্রথমে তুমি আদি কুশলধর্মসমূহে বিশুদ্ধ হও। সেই আদি কুশলধর্মসমূহ কী কী? ভিক্ষু, এক্ষেত্রে তুমি কায়িক দুশ্চরিত ত্যাগ করে কায়িক সুচরিত বৃদ্ধি কর। বাচনিক-দুশ্চরিত ত্যাগ করে বাচনিক-সুচরিত বৃদ্ধি কর। এবং মানসিক-দুশ্চরিত ত্যাগ করে মানসিক-সুচরিত বৃদ্ধি কর। যখন হতে তুমি কায়িক দুশ্চরিত ত্যাগ করে কায়িক সুচরিত বৃদ্ধি করবে, বাচনিক-দুশ্চরিত ত্যাগ করে বাচনিক-সুচরিত বৃদ্ধি করবে এবং মানসিক-দুশ্চরিত ত্যাগ করে মানসিক-সুচরিত বৃদ্ধি করবে, তখন হতে তুমি শীলকে নিশ্রয় করে ও শীলে প্রতিষ্ঠিত হয়ে চারি স্মৃতিপ্রস্থানেমনোনিবেশ করবে।

৪. সেই চারি প্রকার কী কী? ভিক্ষু, এক্ষেত্রে তুমি বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান কর। অনুরূপভাবে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান কর। ভিক্ষু, যখন হতে তুমি শীলকে নিশ্রয় করে ও শীলে প্রতিষ্ঠিত হয়ে চারি স্মৃতিপ্রস্থানেএরূপে মনোনিবেশ করবে, তখন হতে তোমার দিবা-রাত্রি যতই যাপিত হবে ততই কুশলধর্মসমূহে শ্রীবৃদ্ধিই প্রত্যাশিত, পরিহানি নয়।”

৫. অতঃপর সেই ভিক্ষু ভগবানের ভাষণ অভিনন্দন ও অনুমোদন করে আসন হতে উঠে ভগবানকে অভিবাদনপূর্বক প্রদক্ষিণ করে প্রস্থান করলেন। অনন্তর সেই ভিক্ষু একাকী নির্জনে অপ্রমত্ত, বীর্যবান ও প্রেষিতাত্ম হয়ে অবস্থান করতে করতে অচিরেই যার জন্য কুলপুত্রগণ সম্যকভাবে আগার হতে অনাগারে প্রব্রজিত হন, সেই অনুত্তর ব্রহ্মচর্যের পর্যাবসান এবং ইহজীবনেই স্বয়ং অভিজ্ঞান প্রত্যক্ষ ও লাভ করে অবস্থান করতে লাগলেন। ‘জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই’ এরূপ জানতে পারলেন। তখন সেই ভিক্ষু অর্হৎগণের মধ্যে অন্যতর অর্হৎ হলেন। সপ্তম সূত্র।

৮. মিত্র সূত্র
৪১৪.১. “হে ভিক্ষুগণ, তোমাদের যেই মিত্র বা বন্ধু, জ্ঞাতি বা সলোহিতগণ আছে এবং যাদের তোমরা অনুকম্পা প্রদর্শন ও শ্রোত্রব্য বিষয় শ্রবণ করানো উচিত বলে মনে কর, তাদের তোমাদের চারি স্মৃতিপ্রস্থান ভাবনায় মনোনিবেশ করানো, নিবিষ্ট ও প্রতিষ্ঠিত করানো উচিত।

২. সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, তোমাদের যেই মিত্র বা বন্ধু, জ্ঞাতী বা সালোহিতগণ আছে এবং যাদের তোমরা অনুকম্পা প্রদর্শন ও শ্রোত্রব্য বিষয় শ্রবণ করানো উচিত বলে মনে কর, তাদের তোমাদের চারি স্মৃতিপ্রস্থান ভাবনায় মনোনিবেশ করানো, নিবিষ্ট ও প্রতিষ্ঠিত করানো উচিত।” অষ্টম সূত্র।

৯. বেদনা সূত্র
৪১৫.১. “হে ভিক্ষুগণ, তিন প্রকার বেদনা আছে। সেই তিন প্রকার কী কী? সুখ-বেদনা, দুঃখ-বেদনা ও উপেক্ষা (সুখ-দুঃখে উপেক্ষাভাব)-বেদনা। এগুলোই হচ্ছে তিন প্রকার বেদনা। ভিক্ষুগণ, এই তিন প্রকার বেদনা পরিজ্ঞাত হয়ে চারি স্মৃতিপ্রস্থান ভাবিত করা উচিত।

২. সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, এই তিন প্রকার বেদনা পরিজ্ঞাত হয়ে চারি স্মৃতিপ্রস্থান ভাবিত করা উচিত।” নবম সূত্র।

১০. আসব সূত্র
৪১৬.১. “হে ভিক্ষুগণ, তিন প্রকার আসব বিদ্যমান আছে। সেই তিন প্রকার কী কী? কামাসব, ভবাসব ও অবিদ্যাসব। এগুলোই হচ্ছে তিন প্রকার আসব। ভিক্ষুগণ, এই তিন প্রকার আসব প্রহান করে চারি স্মৃতিপ্রস্থান ভাবিত করা উচিত।

২. সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, এই তিন প্রকার আসব প্রহান করে চারি স্মৃতিপ্রস্থান ভাবিত করা উচিত।” দশম সূত্র।

অমৃত বর্গ সমাপ্ত।

তস্সুদ্দানং/সূত্রসূচি

অমৃত, সমুদয়, মার্গ, স্মৃতি ও কুশলরাশি;

প্রাতিমোক্ষ, দুশ্চরিত, মিত্র, বেদনা, আসবে ইতি॥


 

৬. গঙ্গাপেয়্যাল (গঙ্গা পুনরুক্তি) বর্গ
১-১২. গঙ্গানদী আদি সূত্র দ্বাদশ
৪১৭-৪২৮.১. “হে ভিক্ষুগণ, যেমন গঙ্গানদী পূর্বদিকে প্রবাহিত, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষুগণ, ভিক্ষু চারি স্মৃতিপ্রস্থানেভাবিত ও বহুলীকৃত হলে নির্বাণগামী হয়, নির্বাণাভিমুখী হয় এবং নির্বাণে ক্রমোন্নত হয়।

২. ভিক্ষুগণ, কীরূপে ভিক্ষু চারি স্মৃতিপ্রস্থানেভাবিত ও বহুলীকৃত হলে নির্বাণগামী হয়, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান করে। এরূপেই ভিক্ষু চারি স্মৃতিপ্রস্থানেভাবিত ও বহুলীকৃত হলে নির্বাণগামী হয়, নির্বাণাভিমুখী হয় এবং নির্বাণে ক্রমোন্নত হয়।”

‘অন্যান্য ১১টি সূত্রও অনুরূপ বিস্তারিতব্য’।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দুগুণে দ্বাদশ হয়, তা দ্বারা বর্গ বলা হয়॥


 

৭. অপ্রমাদ বর্গ
১-১০. তথাগতাদি সূত্র দশক
৪২৯-৪৩৮. “হে ভিক্ষুগণ, যে-সকল সত্ত্বগণ পদহীন ও দ্বিপদবিশিষ্ট এবং চতুষ্পদ ও বহুপদবিশিষ্ট আছে। (পূর্ববৎ বিস্তৃতব্য)।

অপ্রমাদ বর্গ সমাপ্ত।

তস্সুদ্দানং/সূত্রসূচি

তথাগত, পদ, কূট, মূল, সার আর বস্সিক উক্ত;

রাজা, চন্দ্র-সূর্য ও বস্ত্রে দশটি পদ যুক্ত॥


 

৮. বলকরণীয় বর্গ
১-১২. বলাদি সূত্র দ্বাদশ
৪৩৯-৪৫০. “হে ভিক্ষুগণ, যেমন, যে-সমস্ত করণীয় কর্ম শক্তি প্রয়োগ করে করা হয়,... (পূর্ববৎ বিস্তৃতব্য)।

বলকরণীয় বর্গ অষ্টম সমাপ্ত।

তস্সুদ্দানং/সূত্রসূচি

বল, বীজ, নাগ, বৃক্ষ, কুম্ভ ও সূক হয় উক্ত;

আকাশ, মেঘ দ্বয়, নৌকা, আগন্তুকও নদী যুক্ত॥


 

৯. এষণা (অন্বেষণ) বর্গ
১-১০. এষণাদি সূত্র দশক
৪৫১-৪৬০. “হে ভিক্ষুগণ, তিন প্রকার এষণা আছে। সেই তিন প্রকার কী কী? কাম-এষণা, ভব-এষণা ও ব্রহ্মচর্য-এষণা।... (পূর্ববৎ বিস্তৃতব্য)।

এষণা বর্গ সমাপ্ত।

তস্সুদ্দানং/সূত্রসূচি

এষণা, অহংকার, আসব, ভব, দুঃখ ত্রয়;

খিল, মল, দুঃখ, বেদনা, তৃষ্ণা, প্রার্থনায় শেষ হয়॥


 

১০. ওঘ (স্রোত) বর্গ
১-১০. ঊর্ধ্বভাগীয়াদি সূত্র দশক
৪৬১-৪৭০.১. “হে ভিক্ষুগণ, পাঁচ প্রকার ঊর্ধ্বভাগীয় সংযোজন আছে। সেই পাঁচ প্রকার কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় (ধ্বংস) ও প্রহান করে চারি স্মৃতিপ্রস্থানেমনোনিবেশ করা উচিত।

২. সেই চারি প্রকার কী কী? এক্ষেত্রে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে চারি স্মৃতিপ্রস্থানেমনোনিবেশ করা উচিত।”

(মার্গসংযুক্তের ন্যায় স্মৃতিপ্রস্থান সংযুক্তও বিস্তৃতব্য)

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ, অধো-ঊর্ধ্বভাগীয় হয়॥

স্মৃতিপ্রস্থান-সংযুক্ত সমাপ্ত।


 

৪. ইন্দ্রিয় সংযুক্ত
১. শুদ্ধি বর্গ
১. শুদ্ধি সূত্র
৪৭১.১. শ্রাবস্তী নিদান। “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পাঁচ প্রকার ইন্দ্রিয়।” প্রথম সূত্র।

২. প্রথম স্রোতাপন্ন সূত্র
৪৭২.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, যখন হতে আর্যশ্রাবক এই পঞ্চেন্দ্রিয়ের আস্বাদ (পরিতৃপ্তি), আদীনব (উপদ্রব) ও নিঃসরণ (মুক্তি) সম্বন্ধে যথার্থরূপে জানে, তখন তাকে বলা হয়-‘আর্যশ্রাবক স্রোতাপন্ন[92] অবিনিপাতধর্মী[93] নিয়ত সম্বোধিপরায়ণ।’” দ্বিতীয় সূত্র।

৩. দ্বিতীয় স্রোতাপন্ন সূত্র
৪৭৩.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, যখন হতে আর্যশ্রাবক এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ সম্বন্ধে যথার্থরূপে জানে, তখন তাকে বলা হয়-‘আর্যশ্রাবক স্রোতাপন্ন অবিনিপাতধর্মী নিয়ত সম্বোধিপরায়ণ।’” তৃতীয় সূত্র।

৪. প্রথম অর্হত্ত্ব সূত্র
৪৭৪.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। যখন হতে আর্যশ্রাবক এই পঞ্চেন্দ্রিয়ের আস্বাদ, আদীনব ও নিঃসরণ সম্বন্ধে যথার্থরূপে জ্ঞাত হয়ে অনুপাদা-বিমুক্ত[94] হয়; ভিক্ষুগণ, তখন তাকে বলা হয়-‘অর্হৎ ভিক্ষু, ক্ষীণাসব, উদ্‌যাপিত জীবন, করণীয় কৃত, ভারমুক্ত, সদর্থপ্রাপ্ত, ভবসংযোজন পরিক্ষীণ এবং সম্যকরূপে বিমুক্ত।’” চতুর্থ সূত্র।

৫. দ্বিতীয় অর্হত্ত্ব সূত্র
৪৭৫.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, যখন হতে ভিক্ষু এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ সম্বন্ধে যথার্থরূপে জ্ঞাত হয়ে অনুপাদাবিমুক্ত হয়, তখন তাকে বলা হয়-‘অর্হৎ ভিক্ষু, ক্ষীণাসব, উদ্‌যাপিত জীবন, করণীয় কৃত, ভারমুক্ত, সদর্থপ্রাপ্ত, ভবসংযোজন পরিক্ষীণ এবং সম্যকরূপে বিমুক্ত।’” পঞ্চম সূত্র।

৬. প্রথম শ্রমণ-ব্রাহ্মণ সূত্র
৪৭৬.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। যেই যেই শ্রমণ বা ব্রাহ্মণগণ এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানে না, তাদের আমি শ্রমণ বা ব্রাহ্মণ বলি না। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।

২. ভিক্ষুগণ, যেই যেই শ্রমণ বা ব্রাহ্মণগণ এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানে, তাদের আমি শ্রমণ বা ব্রাহ্মণ বলি। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” ষষ্ঠ সূত্র।

৭. দ্বিতীয় শ্রমণ-ব্রাহ্মণ সূত্র
৪৭৭.১. “হে ভিক্ষুগণ, যেই যেই শ্রমণ বা ব্রাহ্মণগণ শ্রদ্ধেন্দ্রিয় জানে না, শ্রদ্ধেন্দ্রিয়ের সমুদয় জানে না, শ্রদ্ধেন্দ্রিয়ের নিরোধ জানে না এবং শ্রদ্ধেন্দ্রিয় নিরোধগামিনী প্রতিপদা জানে না। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়ের সমুদয়, নিরোধ এবং নিরোধগামিনী প্রতিপদাও জানে না; তাদের আমি শ্রমণ বা ব্রাহ্মণ বলি না। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।

২. ভিক্ষুগণ, যেই যেই শ্রমণ বা ব্রাহ্মণগণ শ্রদ্ধেন্দ্রিয় জানে, শ্রদ্ধেন্দ্রিয়ের সমুদয় জানে, শ্রদ্ধেন্দ্রিয়ের নিরোধ জানে এবং শ্রদ্ধেন্দ্রিয় নিরোধগামিনী প্রতিপদা জানে। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়ের সমুদয়, নিরোধ এবং নিরোধগামিনী প্রতিপদাও জানে; তাদের আমি শ্রমণ বা ব্রাহ্মণ বলি। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” সপ্তম সূত্র।

৮. দ্রষ্টব্য সূত্র
৪৭৮.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, শ্রদ্ধা-ইন্দ্রিয় কোথায় দ্রষ্টব্য? চারিবিধ স্রোতাপত্তি অঙ্গে শ্রদ্ধা-ইন্দ্রিয় দ্রষ্টব্য। বীর্যেন্দ্রিয় কোথায় দ্রষ্টব্য? চারি সম্যক প্রধানে বীর্যেন্দ্রিয় দ্রষ্টব্য। স্মৃতিন্দ্রিয় কোথায় দ্রষ্টব্য? চারি স্মৃতিপ্রস্থানেস্মৃতিন্দ্রিয় দ্রষ্টব্য। সমাধিন্দ্রিয় কোথায় দ্রষ্টব্য? চারিবিধ ধ্যানে সমাধিন্দ্রিয় দ্রষ্টব্য। প্রজ্ঞেন্দ্রিয় কোথায় দ্রষ্টব্য? চারি আর্যসত্যে প্রজ্ঞেন্দ্রিয় দ্রষ্টব্য। ভিক্ষুগণ, এগুলোই হচ্ছে পঞ্চেন্দ্রিয়।” অষ্টম সূত্র।

৯. প্রথম বিভঙ্গ সূত্র
৪৭৯.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, শ্রদ্ধা-ইন্দ্রিয় কীরূপ? এক্ষেত্রে আর্যশ্রাবক শ্রদ্ধাবান হয় এবং এরূপে তথাগতের বোধিজ্ঞানের প্রতি শ্রদ্ধা করে; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যগণের শাস্তা, বুদ্ধ ভগবান।’ ইহাকেই শ্রদ্ধেন্দ্রিয় বলে।

২. বীর্যেন্দ্রিয় কীরূপ? এক্ষেত্রে আর্যশ্রাবক অকুশলধর্মসমূহ প্রহানের জন্য এবং কুশলধর্মসমূহ লাভের জন্য আরব্ধবীর্য হয়, স্থির সংকল্প ও দৃঢ়পরাক্রমী হয় এবং কুশলধর্মসমূহের ধুর ত্যাগ না করে অবস্থান করে। ইহাকেই বীর্যেন্দ্রিয় বলে।

৩. স্মৃতিন্দ্রিয় কীরূপ? এক্ষেত্রে আর্যশ্রাবক স্মৃতিমান হয়। পরম স্মৃতিতে সমৃদ্ধ হয়ে সুদীর্ঘকাল পূর্বের কৃতকর্ম ও কথিত বিষয় স্মরণ করতে পারে। ভিক্ষুগণ, ইহাকেই স্মৃতিন্দ্রিয় বলে।

৪. সমাধিন্দ্রিয় কীরূপ? এক্ষেত্রে আর্যশ্রাবক আরম্মণ পরিত্যাগ করে সমাধি ও চিত্তের একাগ্রতা লাভ করে। ইহাকেই সমাধিন্দ্রিয় বলে।

৫. প্রজ্ঞেন্দ্রিয় কীরূপ? ভিক্ষুগণ, এক্ষেত্রে আর্যশ্রাবক প্রজ্ঞাবান হয়। আর্যনির্বেধিক ও সম্যকরূপে দুঃখক্ষয়কর উদয়-বিলয়গামী প্রজ্ঞায় সমন্নাগত হয়। ইহাকেই প্রজ্ঞেন্দ্রিয় বলে। ভিক্ষুগণ, এগুলোই হচ্ছে পঞ্চেন্দ্রিয়।” নবম সূত্র।

১০. দ্বিতীয় বিভঙ্গ সূত্র
৪৮০.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, শ্রদ্ধা-ইন্দ্রিয় কীরূপ? এক্ষেত্রে আর্যশ্রাবক শ্রদ্ধাবান হয় এবং এরূপে তথাগতের বোধিজ্ঞানের প্রতি শ্রদ্ধা করে; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যগণের শাস্তা, বুদ্ধ ভগবান।’ ইহাকেই শ্রদ্ধেন্দ্রিয় বলে।

২. বীর্যেন্দ্রিয় কীরূপ? এক্ষেত্রে আর্যশ্রাবক অকুশলধর্মসমূহ প্রহানের জন্য এবং কুশলধর্মসমূহ লাভের জন্য আরব্ধবীর্য হয়, স্থির সংকল্প ও দৃঢ়পরাক্রমী হয় এবং কুশলধর্মসমূহের ধুর ত্যাগ না করে অবস্থান করে। সে অনুৎপন্ন পাপ ও অনুৎপন্ন অকুশলধর্মসমূহ অনুৎপন্নের জন্য, উৎপন্ন পাপ ও উৎপন্ন অকুশলধর্মসমূহ প্রহানের জন্য, অনুৎপন্ন কুশলধর্মসমূহ উৎপন্নের জন্য এবং উৎপন্ন কুশলধর্মসমূহের স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ছন্দ (ইচ্ছা) উৎপাদন করে, প্রচেষ্টা করে, বীর্য প্রয়োগ করে এবং চিত্তকে সে বিষয়ে বাধ্য রাখে ও নমিত করে। ইহাকেই বীর্যেন্দ্রিয় বলে।

৩. স্মৃতিন্দ্রিয় কীরূপ? এক্ষেত্রে আর্যশ্রাবক স্মৃতিমান হয়। পরম স্মৃতিতে সমৃদ্ধ হয়ে সুদীর্ঘকাল পূর্বের কৃতকর্ম ও কথিত বিষয় স্মরণ করতে পারে। সে বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু বীর্যবান, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মে (মনোগোচর বিষয়ে) ধর্মানুদর্শী হয়ে অবস্থান করে। ভিক্ষুগণ, ইহাকেই স্মৃতিন্দ্রিয় বলে।

৪. সমাধিন্দ্রিয় কীরূপ? এক্ষেত্রে আর্যশ্রাবক আলম্বন পরিত্যাগ করে সমাধি ও চিত্তের একাগ্রতা লাভ করে। সে কাম (কামনা) ও অকুশলধর্মসমূহ হতে পৃথক হয়ে সবিতর্ক, সবিচার ও নির্জনতাজনিত প্রীতি-সুখবিমণ্ডিত প্রথম ধ্যানস্তর লাভ করে অবস্থান করে। বিতর্ক ও বিচারের উপশমে আধ্যাত্মিক সম্প্রসাদী ও চিত্তের একীভাব আনয়নকারী বিতর্ক ও বিচারহীন সমাধিজনিত প্রীতি-সুখমণ্ডিত দ্বিতীয় ধ্যানস্তর লাভ করে অবস্থান করে। প্রীতির প্রতিও বিরাগী হয়ে, উপেক্ষাশীল হয়ে অবস্থান করে এবং স্মৃতিমান ও সম্প্রজ্ঞানী হয়ে কায়িক সুখ অনুভব করে। যে অবস্থায় থাকলে আর্যগণ ‘উপেক্ষাশীল স্মৃতিমান সুখ-বিহারী’ বলে অভিহিত করেন, সেই তৃতীয় ধ্যানস্তর লাভ করে অবস্থান করে। শারীরিক সুখ-দুঃখ প্রহান করে এবং পূর্বেই মানসিক সৌমনস্য ও দৌর্মনস্যের বিনাশসাধন করে সুখ-দুঃখহীন ‘উপেক্ষা-স্মৃতি-পরিশুদ্ধি’ নামক চতুর্থ ধ্যানস্তর লাভ করে অবস্থান করে। ইহাকেই সমাধিন্দ্রিয় বলে।

৫. প্রজ্ঞেন্দ্রিয় কীরূপ? ভিক্ষুগণ, এক্ষেত্রে আর্যশ্রাবক প্রজ্ঞাবান হয়। আর্যনির্বেধিক ও সম্যকরূপে দুঃখক্ষয়কর উদয়-বিলয়গামী প্রজ্ঞায় সমন্নাগত হয়। সে ‘ইহা দুঃখ’ বলে যথাযথভাবে জানে। ‘ইহা দুঃখ-সমুদয়’ ‘ইহা দুঃখ-নিরোধ’ এবং ‘ইহা দুঃখ-নিরোধগামিনী প্রতিপদা’ বলেও যথাযথভাবে জানে। ইহাকেই প্রজ্ঞেন্দ্রিয় বলে। ভিক্ষুগণ, এগুলোই হচ্ছে পঞ্চেন্দ্রিয়।” দশম সূত্র।

শুদ্ধি বর্গ সমাপ্ত।

তস্সুদ্দানং/সূত্রসূচি

শুদ্ধি, দুই স্রোতা, অর্হত্ত্ব অপর দ্বয়;

শ্রমণ-ব্রাহ্মণ দুই, দ্রষ্টব্য, বিভঙ্গ অপর দ্বয়॥


 

২. মৃদুতর বর্গ
১. প্রতিলাভ সূত্র
৪৮১.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, শ্রদ্ধা-ইন্দ্রিয় কীরূপ? এক্ষেত্রে আর্যশ্রাবক শ্রদ্ধাবান হয় এবং তথাগতের বোধিজ্ঞান শ্রদ্ধা করে : ‘ইনি সেই ভগবান, অর্হৎ, সম্যকসম্বুদ্ধ, বিদ্যাচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যগণের শাস্তা, বুদ্ধ ভগবান।’ ইহাকেই শ্রদ্ধেন্দ্রিয় বলে।

২. বীর্যেন্দ্রিয় কীরূপ? ভিক্ষুগণ, চারি সম্যক প্রধানকে উপলক্ষ করে যেই বীর্য লাভ হয়, তাকে বীর্যেন্দ্রিয় বলে।

৩. স্মৃতিন্দ্রিয় কীরূপ? চারি স্মৃতিপ্রস্থানকে উপলক্ষ করে যেই স্মৃতি অর্জন হয়, তাকে স্মৃতিন্দ্রিয় বলে।

৪. সমাধিন্দ্রিয় কীরূপ? এক্ষেত্রে আর্যশ্রাবক আলম্বন পরিত্যাগ করে সমাধি ও চিত্তের একাগ্রতা লাভ করে। ইহাকেই সমাধিন্দ্রিয় বলে।

৫. প্রজ্ঞেন্দ্রিয় কীরূপ? এক্ষেত্রে আর্যশ্রাবক প্রজ্ঞাবান হয়। আর্যনির্বেধিক[95] ও সম্যকরূপে দুঃখক্ষয়কর উদয়-বিলয়গামী প্রজ্ঞায় সমন্নাগত হয়। ইহাকেই প্রজ্ঞেন্দ্রিয় বলে। ভিক্ষুগণ, ইহাই হচ্ছে প্রজ্ঞেন্দ্রিয়।” প্রথম সূত্র।

২. প্রথম সংক্ষিপ্ত সূত্র
৪৮২.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হত্ত্ব লাভ করা যায়। তা হতে লঘুতর হলে অনাগামী, তা হতে লঘুতর হলে সকৃদাগামী[96] ও তা হতে লঘুতর হলে স্রোতাপন্ন হওয়া যায়। তা হতে লঘুতর হলে ধর্মানুসারী এবং তা হতেও লঘুতর হলে শ্রদ্ধানুসারী হওয়া যায়।” দ্বিতীয় সূত্র।

৩. দ্বিতীয় সংক্ষিপ্ত সূত্র
৪৮৩.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অনাগামী, তা হতে লঘুতর হলে সকৃদাগামী ও তা হতে লঘুতর হলে স্রোতাপন্ন হওয়া যায়। তা হতে লঘুতর হলে ধর্মানুসারী এবং তা হতেও লঘুতর হলে শ্রদ্ধানুসারী হওয়া যায়। ভিক্ষুগণ, এরূপেই ইন্দ্রিয়-প্রভেদ, ফল-প্রভেদ এবং ফল-প্রভেদ ও পুদ্গল-প্রভেদ হয়।” তৃতীয় সূত্র।

৪. তৃতীয় সংক্ষিপ্ত সূত্র
৪৮৪.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অনাগামী, তা হতে লঘুতর হলে সকৃদাগামী ও তা হতে লঘুতর হলে স্রোতাপন্ন হওয়া যায়। তা হতে লঘুতর হলে ধর্মানুসারী এবং তা হতেও লঘুতর হলে শ্রদ্ধানুসারী হওয়া যায়। এরূপেই পরিপূর্ণকারী তার পরিপূর্ণতা সাধন করে এবং প্রদেশকারী (সীমিত আয়তনকারী) তার প্রদেশকে বাস্তবে রূপান্তরিত করে। ভিক্ষুগণ, তাই আমি এই পঞ্চেন্দ্রিয়কে অবন্ধ্যা (ফলপ্রসূ) বলে ঘোষণা করি।” চতুর্থ সূত্র।

৫. প্রথম বিস্তার সূত্র
৪৮৫.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অন্তরাপরিনির্বাণ[97] লাভী; তা হতে লঘুতর হলে উপহচ্চ-পরিনির্বাণলাভী ও তা হতে লঘুতর হলে অসংস্কার-পরিনির্বাণলাভী হওয়া যায়। তা হতে লঘুতর হলে সসংস্কারিক-পরিনির্বাণলাভী[98]; তা হতে লঘুতর হলে ঊর্ধ্বস্রোতা-অকনিষ্ঠগামী; তা হতে লঘুতর হলে সকৃদাগামী আর তা হতে লঘুতর হলে স্রোতাপন্ন হওয়া যায়। তা হতে লঘুতর হলে ধর্মানুসারী এবং তা হতেও লঘুতর হলে শ্রদ্ধানুসারী হওয়া যায়।” পঞ্চম সূত্র।

৬. দ্বিতীয় বিস্তার সূত্র
৪৮৬.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অন্তরা-পরিনির্বাণলাভী; তা হতে লঘুতর হলে উপহচ্চ-পরিনির্বাণলাভী ও তা হতে লঘুতর হলে অসংস্কার-পরিনির্বাণলাভী হওয়া যায়। তা হতে লঘুতর হলে সসংস্কারিক-পরিনির্বাণলাভী; তা হতে লঘুতর হলে ঊর্ধ্বস্রোতা-অকনিষ্ঠগামী; তা হতে লঘুতর হলে সকৃদাগামী আর তা হতে লঘুতর হলে স্রোতাপন্ন হওয়া যায়। তা হতে লঘুতর হলে ধর্মানুসারী[99] এবং তা হতেও লঘুতর হলে শ্রদ্ধানুসারী হওয়া যায়। ভিক্ষুগণ, এরূপেই ইন্দ্রিয়-প্রভেদ, ফল-প্রভেদ এবং ফল-প্রভেদ ও পুদ্গল-প্রভেদ হয়।” ষষ্ঠ সূত্র।

৭. তৃতীয় বিস্তার সূত্র
৪৮৭.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অন্তরা-পরিনির্বাণলাভী; তা হতে লঘুতর হলে উপহচ্চ-পরিনির্বাণলাভী ও তা হতে লঘুতর হলে অসংস্কার-পরিনির্বাণলাভী হওয়া যায়। তা হতে লঘুতর হলে সসংস্কারিক-পরিনির্বাণলাভী; তা হতে লঘুতর হলে ঊর্ধ্বস্রোতা-অকনিষ্ঠগামী; তা হতে লঘুতর হলে সকৃদাগামী আর তা হতে লঘুতর হলে স্রোতাপন্ন হওয়া যায়। তা হতে লঘুতর হলে ধর্মানুসারী এবং তা হতেও লঘুতর হলে শ্রদ্ধানুসারী হওয়া যায়। এরূপেই পরিপূর্ণকারী তার পরিপূর্ণতা সাধন করে এবং প্রদেশকারী (সীমিত আয়তনকারী) তার প্রদেশকে বাস্তবে রূপান্তরিত করে। ভিক্ষুগণ, তাই আমি এই পঞ্চেন্দ্রিয়কে অবন্ধ্যা (ফলপ্রসূ) বলে ঘোষণা করি।” সপ্তম সূত্র।

৮. প্রতিপন্ন সূত্র
৪৮৮.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অর্হত্ত্বফল সাক্ষাতের পথে প্রতিপন্ন হয়। তা হতে লঘুতর হলে অনাগামী এবং তা হতে লঘুতর হলে অনাগামীফল সাক্ষাতের পথে প্রতিপন্ন হয়। তা হতে লঘুতর হলে সকৃদাগামী ও তা হতে লঘুতর হলে সকৃদাগামীফল সাক্ষাতের পথে প্রতিপন্ন হয়। তা হতে লঘুতর হলে স্রোতাপন্ন এবং তা হতে লঘুতর হলে স্রোতাপত্তিফল সাক্ষাতের পথে প্রতিপন্ন হয়। কিন্তু ভিক্ষুগণ, যার নিকট এসকল পঞ্চেন্দ্রিয় সর্বত্র, সকল স্থানে, সর্বদা এবং সম্পূর্ণরূপে বিদ্যমান নেই তাকে আমি ‘বহিস্থও পৃথগ্‌জনের পক্ষাবলম্বী’ বলে ঘোষণা করি।” অষ্টম সূত্র।

৯. সম্পন্ন সূত্র
৪৮৯.১. অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট সেই ভিক্ষু ভগবানকে এরূপ বললেন :

২. “ভন্তে, এই যে, ‘ইন্দ্রিয়সম্পন্ন, ইন্দ্রিয়সম্পন্ন’ বলা হয়। কীরূপে একজন ভিক্ষু ইন্দ্রিয়সম্পন্ন হয়?”

৩. “হে ভিক্ষু, এক্ষেত্রে ভিক্ষু উপশমকর ও সম্বোধিগামী শ্রদ্ধেন্দ্রিয় ভাবিত করে। অনুরূপভাবে ভিক্ষু উপশমকর ও সম্বোধিগামী বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয় ভাবিত করে। হে ভিক্ষু, এরূপেই একজন ভিক্ষু ইন্দ্রিয়সম্পন্ন হয়।” নবম সূত্র।

১০. আসবক্ষয় সূত্র
৪৯০.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ে ভাবিতাত্ম ও বহুলীকৃতাত্ম ভিক্ষু আসবসমূহের ক্ষয়ে অনাসব হয় এবং চিত্তবিমুক্ত ও প্রজ্ঞাবিমুক্ত[100] হয়ে ইহজীবনে স্বয়ং অভিজ্ঞা সাক্ষাৎ করে ও লাভ করে অবস্থান করে।” দশম সূত্র।

মৃদুতর বর্গ সমাপ্ত।

তস্সুদ্দানং/সূত্রসূচি

প্রতিলাভ, সংক্ষিপ্ত ত্রয়, অপর বিস্তারত্রয়;

প্রতিপন্ন ও সম্পন্ন, দশমে আসবক্ষয়॥


 

৩. ষড়-ইন্দ্রিয় বর্গ
১. পুনঃজন্ম সূত্র
৪৯১.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, যতক্ষণ পর্যন্ত আমি এই পঞ্চেন্দ্রিয়ের সমুদয় (উৎপত্তি), বিলয়, আস্বাদ, আদীনব ও নিঃসরণ যথার্থরূপে জানতে সক্ষম হইনি, ততক্ষণ পর্যন্ত আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এমনকি সদেব-মনুষ্যলোকের মধ্যে কোথাও ‘অনুত্তর সম্যক সম্বোধি ও অভিসম্বুদ্ধত্ব’ লাভ করতে সক্ষম হইনি। অধিকন্তু ভিক্ষুগণ, যখন আমি এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানতে সক্ষম হয়েছি, তখন আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এমনকি সদেব-মনুষ্যলোকের মধ্যেই ‘অনুত্তর সম্যক সম্বোধি ও অভিসম্বুদ্ধত্ব’ লাভ করতে সক্ষম হয়েছি। তখন আমার এরূপ জ্ঞান ও দর্শন উৎপন্ন হয়েছিল, ‘আমার বিমুক্তি অকম্পিত, ইহাই আমার অন্তিম জন্ম, আমার আর পুনর্জন্ম হবে না।’” প্রথম সূত্র।

২. জীবিতেন্দ্রিয় সূত্র
৪৯২.১. “হে ভিক্ষুগণ, তিন প্রকার ইন্দ্রিয় আছে। সেই তিন প্রকার কী কী? স্ত্রী-ইন্দ্রিয়, পুরুষ-ইন্দ্রিয় ও জীবিত-ইন্দ্রিয়। এগুলোই হচ্ছে ত্রিবিধ ইন্দ্রিয়।” দ্বিতীয় সূত্র।

৩. পরিজ্ঞানেন্দ্রিয় সূত্র
৪৯৩.১. “হে ভিক্ষুগণ, তিন প্রকার ইন্দ্রিয় আছে। সেই তিন প্রকার কী কী? অজ্ঞাত-জ্ঞাত-ইন্দ্রিয়[101], পরিজ্ঞান-ইন্দ্রিয় ও জ্ঞাত-ইন্দ্রিয় (বা অর্হত্ত্ব)। এগুলোই হচ্ছে ত্রিবিধ ইন্দ্রিয়।” তৃতীয় সূত্র।

৪. একবীজি সূত্র
৪৯৪.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চেন্দ্রিয়। ভিক্ষুগণ, এই পঞ্চেন্দ্রিয়ের অখণ্ডতা পরিপূর্ণ হলে অর্হৎ হওয়া যায়। তা হতে লঘুতর হলে অন্তরা-পরিনির্বাণলাভী; তা হতে লঘুতর হলে উপহচ্চ-পরিনির্বাণলাভী ও তা হতে লঘুতর হলে অসংস্কার-পরিনির্বাণলাভী হওয়া যায়। তা হতে লঘুতর হলে সসংস্কারিক-পরিনির্বাণলাভী; তা হতে লঘুতর হলে ঊর্ধ্বস্রোতা-অকনিষ্ঠগামী; তা হতে লঘুতর হলে সকৃদাগামী আর তা হতে লঘুতর হলে একবীজি[102] হওয়া যায়। তা হতে লঘুতর হলে কোলংকোল[103]; তা হতে লঘুতর হলে সত্তক্‌খত্তুপরম[104]; তা হতে লঘুতর হলে ধর্মানুসারী এবং তা হতেও লঘুতর হলে শ্রদ্ধানুসারী হওয়া যায়।” চতুর্থ সূত্র।

৫. সুদ্ধক (সামান্য বিষয়) সূত্র
৪৯৫.১. “হে ভিক্ষুগণ, ছয় প্রকার ইন্দ্রিয় আছে। সেই ছয় প্রকার কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় কায়-ইন্দ্রিয় ও মনো-ইন্দ্রিয়। এগুলোই হচ্ছে ছয় প্রকার ইন্দ্রিয়।” পঞ্চম সূত্র।

৬. স্রোতাপন্ন সূত্র
৪৯৬.১. “হে ভিক্ষুগণ, ছয় প্রকার ইন্দ্রিয় আছে। সেই ছয় প্রকার কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় কায়-ইন্দ্রিয় ও মনো-ইন্দ্রিয়। ভিক্ষুগণ, যখন হতে আর্যশ্রাবক এই ষড়-ইন্দ্রিয়ের সমুদয়, বিলয়, আস্বাদ, আদীনব ও নিঃসরণ সম্বন্ধে যথার্থরূপে জানে; তখন তাকে বলা হয় ‘আর্যশ্রাবক স্রোতাপন্ন অবিনিপাতধর্মী নিয়ত সম্বোধিপরায়ণ।’” ষষ্ঠ সূত্র।

৭. অর্হত্ত্ব সূত্র
৪৯৭.১. “হে ভিক্ষুগণ, ছয় প্রকার ইন্দ্রিয় আছে। সেই ছয় প্রকার কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় কায়-ইন্দ্রিয় ও মনো-ইন্দ্রিয়। ভিক্ষুগণ, যখন হতে ভিক্ষু এই ষড়-ইন্দ্রিয়ের সমুদয়, বিলয়, আস্বাদ, আদীনব ও নিঃসরণ সম্বন্ধে যথার্থরূপে জ্ঞাত হয়ে অনুপাদাবিমুক্ত হয়; তখন তাকে বলা হয়-‘অর্হৎ ভিক্ষু, ক্ষীণাসব, উদ্‌যাপিত জীবন, করণীয় কৃত, ভারমুক্ত, সদর্থপ্রাপ্ত, ভবসংযোজন পরিক্ষীণ এবং সম্যকরূপে বিমুক্ত।’” চতুর্থ সূত্র।

৮. সম্বুদ্ধ সূত্র
৪৯৮. “হে ভিক্ষুগণ, ছয় প্রকার ইন্দ্রিয় আছে। সেই ছয় প্রকার কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় কায়-ইন্দ্রিয় ও মনো-ইন্দ্রিয়। ভিক্ষুগণ, যতক্ষণ পর্যন্ত আমি এই ষড়-ইন্দ্রিয়ের সমুদয় (উৎপত্তি), বিলয়, আস্বাদ, আদীনব ও নিঃসরণ যথার্থরূপে জানতে সক্ষম হইনি, ততক্ষণ পর্যন্ত আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এমনকি সদেব-মনুষ্যলোকের মধ্যে কোথাও ‘অনুত্তর সম্যক সম্বোধি ও অভিসম্বুদ্ধত্ব’ লাভ করতে সক্ষম হইনি। অধিকন্তু ভিক্ষুগণ, যখন আমি এই ষড়-ইন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানতে সক্ষম হয়েছি, তখন আমি সদেবলোকে, সমারলোকে, সব্রহ্মলোকে, সশ্রমণ-ব্রাহ্মণকুলে এমনকি সদেব-মনুষ্যলোকের মধ্যেই ‘অনুত্তর সম্যক সম্বোধি ও অভিসম্বুদ্ধত্ব’ লাভ করতে সক্ষম হয়েছি। তখন আমার এরূপ জ্ঞান ও দর্শন উৎপন্ন হয়েছিল, ‘আমার বিমুক্তি অকম্পিত, ইহাই আমার অন্তিম জন্ম, আমার আর পুনর্জন্ম হবে না।’” অষ্টম সূত্র।

৯. প্রথম শ্রমণ-ব্রাহ্মণ সূত্র
৪৯৯.১. “হে ভিক্ষুগণ, ছয় প্রকার ইন্দ্রিয় আছে। সেই ছয় প্রকার কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় কায়-ইন্দ্রিয় ও মনো-ইন্দ্রিয়। যেই যেই শ্রমণ বা ব্রাহ্মণগণ এই ষড়-ইন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানে না, তাদের আমি শ্রমণ বা ব্রাহ্মণ বলি না। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।

২. ভিক্ষুগণ, যেই যেই শ্রমণ বা ব্রাহ্মণগণ এই ষড়-ইন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানে, তাদের আমি শ্রমণ বা ব্রাহ্মণ বলি। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” নবম সূত্র।

১০. দ্বিতীয় শ্রমণ-ব্রাহ্মণ সূত্র
৫০০.১. “হে ভিক্ষুগণ, যেই যেই শ্রমণ বা ব্রাহ্মণগণ চক্ষু-ইন্দ্রিয় জানে না, চক্ষু-ইন্দ্রিয়ের সমুদয় জানে না, চক্ষু-ইন্দ্রিয়ের নিরোধ জানে না এবং চক্ষু-ইন্দ্রিয় নিরোধগামিনী প্রতিপদা (উপায় সম্পর্কে) জানে না; অনুরূপভাবে শ্রোত্র-ইন্দ্রিয় জানে না, শ্রোত্র-ইন্দ্রিয়ের সমুদয় জানে না, শ্রোত্র-ইন্দ্রিয়ের নিরোধ জানে না এবং শ্রোত্র-ইন্দ্রিয় নিরোধগামিনী প্রতিপদা জানে না; ঘ্রাণ-ইন্দ্রিয় জানে না, ঘ্রাণ-ইন্দ্রিয়ের সমুদয় জানে না, ঘ্রাণ-ইন্দ্রিয়ের নিরোধ জানে না এবং ঘ্রাণ-ইন্দ্রিয় নিরোধগামিনী প্রতিপদা জানে না; জিহ্বা-ইন্দ্রিয় জানে না, জিহ্বা-ইন্দ্রিয়ের সমুদয় জানে না, জিহ্বা-ইন্দ্রিয়ের নিরোধ জানে না এবং জিহ্বা-ইন্দ্রিয় নিরোধগামিনী প্রতিপদা জানে না; কায়-ইন্দ্রিয় জানে না, কায়-ইন্দ্রিয়ের সমুদয় জানে না, কায়-ইন্দ্রিয়ের নিরোধ জানে না এবং কায়-ইন্দ্রিয় নিরোধগামিনী প্রতিপদা জানে না; এবং মনো-ইন্দ্রিয় জানে না, মনো-ইন্দ্রিয়ের সমুদয় জানে না, মনো-ইন্দ্রিয়ের নিরোধ জানে না এবং মনো-ইন্দ্রিয় নিরোধগামিনী প্রতিপদা জানে না, তাদের আমি শ্রমণ বা ব্রাহ্মণ বলি না; তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।

২. ভিক্ষুগণ, যেই যেই শ্রমণ বা ব্রাহ্মণগণ চক্ষু-ইন্দ্রিয় জানে, চক্ষু-ইন্দ্রিয়ের সমুদয় জানে, চক্ষু-ইন্দ্রিয়ের নিরোধ জানে এবং চক্ষু-ইন্দ্রিয় নিরোধগামিনী প্রতিপদা জানে; অনুরূপভাবে শ্রোত্র-ইন্দ্রিয় জানে, শ্রোত্র-ইন্দ্রিয়ের সমুদয় জানে, শ্রোত্র-ইন্দ্রিয়ের নিরোধ জানে এবং শ্রোত্র-ইন্দ্রিয় নিরোধগামিনী প্রতিপদা জানে; ঘ্রাণ-ইন্দ্রিয় জানে, ঘ্রাণ-ইন্দ্রিয়ের সমুদয় জানে, ঘ্রাণ-ইন্দ্রিয়ের নিরোধ জানে এবং ঘ্রাণ-ইন্দ্রিয় নিরোধগামিনী প্রতিপদা জানে; জিহ্বা-ইন্দ্রিয় জানে, জিহ্বা-ইন্দ্রিয়ের সমুদয় জানে, জিহ্বা-ইন্দ্রিয়ের নিরোধ জানে এবং জিহ্বা-ইন্দ্রিয় নিরোধগামিনী প্রতিপদা জানে; কায়-ইন্দ্রিয় জানে, কায়-ইন্দ্রিয়ের সমুদয় জানে, কায়-ইন্দ্রিয়ের নিরোধ জানে এবং কায়-ইন্দ্রিয় নিরোধগামিনী প্রতিপদা জানে; এবং মনো-ইন্দ্রিয় জানে, মনো-ইন্দ্রিয়ের সমুদয় জানে, মনো-ইন্দ্রিয়ের নিরোধ জানে এবং মনো-ইন্দ্রিয় নিরোধগামিনী প্রতিপদা জানে, তাদের আমি শ্রমণ বা ব্রাহ্মণ বলি। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” দশম সূত্র।

ষড়-ইন্দ্রিয় বর্গ সমাপ্ত।

তস্সুদ্দানং/সূত্রসূচি

পুনর্জন্ম, জীবিত, জ্ঞান, একবীজি ও সুদ্ধক;

স্রোতাপন্ন, অর্হত্ত্ব, সম্বুদ্ধ ও শ্রমণ-ব্রাহ্মণদ্বয়॥


 

৪. সুখিন্দ্রিয় বর্গ
১. শুদ্ধি সূত্র
৫০১.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়। এগুলোই হচ্ছে পঞ্চেন্দ্রিয়।” প্রথম সূত্র।

২. স্রোতাপন্ন সূত্র
৫০২.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়। ভিক্ষুগণ, যখন হতে আর্যশ্রাবক এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ সম্বন্ধে যথার্থরূপে জানে, তখন তাকে বলা হয় ‘আর্যশ্রাবক স্রোতাপন্ন অবিনিপাতধর্মী নিয়ত সম্বোধিপরায়ণ।’” দ্বিতীয় সূত্র।

৩. অর্হত্ত্ব সূত্র
৫০৩.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়। ভিক্ষুগণ, যখন হতে ভিক্ষু এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ সম্বন্ধে যথার্থরূপে জ্ঞাত হয়ে অনুপাদাবিমুক্ত হয়; তখন তাকে বলা হয়্ল-‘অর্হৎ ভিক্ষু, ক্ষীণাসব, উদ্‌যাপিত জীবন, করণীয় কৃত, ভারমুক্ত, সদর্থপ্রাপ্ত, ভবসংযোজন পরিক্ষীণ এবং সম্যকরূপে বিমুক্ত।’” তৃতীয় সূত্র।

৪. প্রথম শ্রমণ-ব্রাহ্মণ সূত্র
৫০৪.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়। যেই যেই শ্রমণ বা ব্রাহ্মণগণ এই পঞ্চেন্দ্রিয়ের সমুদয়, বিলয়, আস্বাদ, আদীনব ও নিঃসরণ যথার্থরূপে জানে না, তাদের আমি শ্রমণ বা ব্রাহ্মণ বলি না। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।

২. ভিক্ষুগণ, যেই যেই শ্রমণ বা ব্রাহ্মণগণ এই পঞ্চেন্দ্রিয়সমূহের সমুদয়, বিলয়, আস্বাদ, আদীনব ও নিঃসরণ যথার্থরূপে জানে, তাদের আমি শ্রমণ বা ব্রাহ্মণ বলি। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” চতুর্থ সূত্র।

৫. দ্বিতীয় শ্রমণ-ব্রাহ্মণ সূত্র
৫০৫.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়। ভিক্ষুগণ, যেই যেই শ্রমণ বা ব্রাহ্মণগণ সুখ-ইন্দ্রিয় জানে না, সুখ-ইন্দ্রিয়ের সমুদয় জানে না, সুখ-ইন্দ্রিয়ের নিরোধ জানে না এবং সুখ-ইন্দ্রিয় নিরোধগামিনী প্রতিপদা জানে না। অনুরূপভাবে দুঃখ-ইন্দ্রিয় জানে না, দুঃখ-ইন্দ্রিয়ের সমুদয় জানে না, দুঃখ-ইন্দ্রিয়ের নিরোধ জানে না এবং দুঃখ-ইন্দ্রিয় নিরোধগামিনী প্রতিপদা জানে না; সৌমনস্য-ইন্দ্রিয় সৌমনস্য-ইন্দ্রিয় জানে না, সৌমনস্য-ইন্দ্রিয়ের সমুদয় জানে না, সৌমনস্য-ইন্দ্রিয়ের নিরোধ জানে না এবং সৌমনস্য-ইন্দ্রিয় নিরোধগামিনী প্রতিপদা জানে না; দৌর্মনস্য-ইন্দ্রিয় দৌর্মনস্য-ইন্দ্রিয় জানে না, দৌর্মনস্য-ইন্দ্রিয়ের সমুদয় জানে না, দৌর্মনস্য-ইন্দ্রিয়ের নিরোধ জানে না ও দৌর্মনস্য-ইন্দ্রিয় নিরোধগামিনী প্রতিপদা জানে না; এবং উপেক্ষা-ইন্দ্রিয় জানে না, উপেক্ষা-ইন্দ্রিয়ের সমুদয় জানে না, উপেক্ষা-ইন্দ্রিয়ের নিরোধ জানে না এবং উপেক্ষা-ইন্দ্রিয় নিরোধগামিনী প্রতিপদা জানে না, তাদের আমি শ্রমণ বা ব্রাহ্মণ বলি না। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয় না। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ না করে অবস্থান করে।

২. ভিক্ষুগণ, যেই যেই শ্রমণ বা ব্রাহ্মণগণ সুখ-ইন্দ্রিয় জানে, সুখ-ইন্দ্রিয়ের সমুদয় জানে, সুখ-ইন্দ্রিয়ের নিরোধ জানে এবং সুখ-ইন্দ্রিয় নিরোধগামিনী প্রতিপদা জানে। অনুরূপভাবে দুঃখ-ইন্দ্রিয় জানে, দুঃখ-ইন্দ্রিয়ের সমুদয় জানে, দুঃখ-ইন্দ্রিয়ের নিরোধ জানে এবং দুঃখ-ইন্দ্রিয় নিরোধগামিনী প্রতিপদা জানে; সৌমনস্য-ইন্দ্রিয় সৌমনস্য-ইন্দ্রিয় জানে, সৌমনস্য-ইন্দ্রিয়ের সমুদয় জানে, সৌমনস্য-ইন্দ্রিয়ের নিরোধ জানে এবং সৌমনস্য-ইন্দ্রিয় নিরোধগামিনী প্রতিপদা জানে; দৌর্মনস্য-ইন্দ্রিয় দৌর্মনস্য-ইন্দ্রিয় জানে, দৌর্মনস্য-ইন্দ্রিয়ের সমুদয় জানে, দৌর্মনস্য-ইন্দ্রিয়ের নিরোধ জানে ও দৌর্মনস্য-ইন্দ্রিয় নিরোধগামিনী প্রতিপদা জানে; এবং উপেক্ষা-ইন্দ্রিয় জানে, উপেক্ষা-ইন্দ্রিয়ের সমুদয় জানে, উপেক্ষা-ইন্দ্রিয়ের নিরোধ জানে এবং উপেক্ষা-ইন্দ্রিয় নিরোধগামিনী প্রতিপদা জানে, তাদের আমি শ্রমণ বা ব্রাহ্মণ বলি। তারা শ্রমণগণের মধ্যে শ্রমণ কিংবা ব্রাহ্মণগণের মধ্যে ব্রাহ্মণ বলে গণ্য হয়। সেই আয়ুষ্মানগণ শ্রমণ্যার্থ বা শ্রমণ্যফল, ব্রাহ্মণ্যার্থ বা ব্রাহ্মণ্যফল এবং ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” পঞ্চম সূত্র।

৬. প্রথম বিভঙ্গ সূত্র
৫০৬.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়।

২. ভিক্ষুগণ, সুখ-ইন্দ্রিয় কীরূপ? শারীরিক সুখ, শারীরিক স্বচ্ছন্দতা এবং কায়িক সংস্পর্শজনিত সুখ, স্বচ্ছন্দতা ও বেদনাকে সুখ-ইন্দ্রিয় বলে।

দুঃখ-ইন্দ্রিয় কীরূপ? শারীরিক দুঃখ, শারীরিক অস্বচ্ছন্দতা এবং কায়িক সংস্পর্শজনিত দুঃখ, অস্বচ্ছন্দতা ও বেদনাকে দুঃখ-ইন্দ্রিয় বলে।

সৌমনস্য-ইন্দ্রিয় কীরূপ? মানসিক সুখ, মানসিক স্বচ্ছন্দতা এবং মনো-সংস্পর্শজনিত সুখ, স্বচ্ছন্দতা ও বেদনাকে সৌমনস্য-ইন্দ্রিয় বলে।

দৌর্মনস্য-ইন্দ্রিয় কীরূপ? মানসিক দুঃখ, মানসিক অস্বচ্ছন্দতা এবং মনো-সংস্পর্শজনিত দুঃখ, অস্বচ্ছন্দতা ও বেদনাকে দৌর্মনস্য-ইন্দ্রিয় বলে।

উপেক্ষা-ইন্দ্রিয় কীরূপ? যা শারীরিক বা মানসিক স্বচ্ছন্দতাও নয়, অস্বচ্ছন্দতাও নয় এবং বেদনাও নয়; তাকে উপেক্ষা-ইন্দ্রিয় বলে। ভিক্ষুগণ, এগুলোই হচ্ছে পঞ্চেন্দ্রিয়।” ষষ্ঠ সূত্র।

৭. দ্বিতীয় বিভঙ্গ সূত্র
৫০৭.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়।

২. ভিক্ষুগণ, সুখ-ইন্দ্রিয় কীরূপ? শারীরিক সুখ, শারীরিক স্বচ্ছন্দতা এবং কায়িক সংস্পর্শজনিত সুখ, স্বচ্ছন্দতা ও বেদনাকে সুখ-ইন্দ্রিয় বলে।

দুঃখ-ইন্দ্রিয় কীরূপ? শারীরিক দুঃখ, শারীরিক অস্বচ্ছন্দতা এবং কায়িক সংস্পর্শজনিত দুঃখ, অস্বচ্ছন্দতা ও বেদনাকে দুঃখ-ইন্দ্রিয় বলে।

সৌমনস্য-ইন্দ্রিয় কীরূপ? মানসিক সুখ, মানসিক স্বচ্ছন্দতা এবং মনো-সংস্পর্শজনিত সুখ, স্বচ্ছন্দতা ও বেদনাকে সৌমনস্য-ইন্দ্রিয় বলে।

দৌর্মনস্য-ইন্দ্রিয় কীরূপ? মানসিক দুঃখ, মানসিক অস্বচ্ছন্দতা এবং মনো-সংস্পর্শজনিত দুঃখ, অস্বচ্ছন্দতা ও বেদনাকে দৌর্মনস্য-ইন্দ্রিয় বলে।

উপেক্ষা-ইন্দ্রিয় কীরূপ? যা শারীরিক বা মানসিক স্বচ্ছন্দতাও নয়, অস্বচ্ছন্দতাও নয় এবং বেদনাও নয়; তাকে উপেক্ষা-ইন্দ্রিয় বলে।

৩. ভিক্ষুগণ, এক্ষেত্রে সুখ-ইন্দ্রিয় ও সৌমনস্য-ইন্দ্রিয়কে সুখ-বেদনারূপে জ্ঞাতব্য। দুঃখ-ইন্দ্রিয় ও দৌর্মনস্য-ইন্দ্রিয়কে দুঃখ-বেদনারূপে জ্ঞাতব্য। আর এই উপেক্ষা-ইন্দ্রিয়কে অদুঃখ-অসুখ-বেদনারূপেই জ্ঞাতব্য। এগুলোই হচ্ছে পঞ্চেন্দ্রিয়।” সপ্তম সূত্র।

৮. তৃতীয় বিভঙ্গ সূত্র
৫০৮.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়।

২. ভিক্ষুগণ, সুখ-ইন্দ্রিয় কীরূপ? শারীরিক সুখ, শারীরিক স্বচ্ছন্দতা এবং কায়িক সংস্পর্শজনিত সুখ, স্বচ্ছন্দতা ও বেদনাকে সুখ-ইন্দ্রিয় বলে।

দুঃখ-ইন্দ্রিয় কীরূপ? শারীরিক দুঃখ, শারীরিক অস্বচ্ছন্দতা এবং কায়িক সংস্পর্শজনিত দুঃখ, অস্বচ্ছন্দতা ও বেদনাকে দুঃখ-ইন্দ্রিয় বলে।

সৌমনস্য-ইন্দ্রিয় কীরূপ? মানসিক সুখ, মানসিক স্বচ্ছন্দতা এবং মনো-সংস্পর্শজনিত সুখ, স্বচ্ছন্দতা ও বেদনাকে সৌমনস্য-ইন্দ্রিয় বলে।

দৌর্মনস্য-ইন্দ্রিয় কীরূপ? মানসিক দুঃখ, মানসিক অস্বচ্ছন্দতা এবং মনো-সংস্পর্শজনিত দুঃখ, অস্বচ্ছন্দতা ও বেদনাকে দৌর্মনস্য-ইন্দ্রিয় বলে।

উপেক্ষা-ইন্দ্রিয় কীরূপ? যা শারীরিক বা মানসিক স্বচ্ছন্দতাও নয়, অস্বচ্ছন্দতাও নয় এবং বেদনাও নয়; তাকে উপেক্ষা-ইন্দ্রিয় বলে।

৩. ভিক্ষুগণ, এক্ষেত্রে সুখ-ইন্দ্রিয় ও সৌমনস্য-ইন্দ্রিয়কে সুখ-বেদনারূপে জ্ঞাতব্য। দুঃখ-ইন্দ্রিয় ও দৌর্মনস্য-ইন্দ্রিয়কে দুঃখ-বেদনারূপে জ্ঞাতব্য। আর এই উপেক্ষা-ইন্দ্রিয়কে অদুঃখ-অসুখ-বেদনারূপেই জ্ঞাতব্য। ভিক্ষুগণ, এরূপেই এই পঞ্চেন্দ্রিয় পর্যায়ক্রমে[105] পঞ্চবিধ হয়ে ত্রিবিধ হয় এবং ত্রিবিধ হয়েও পঞ্চবিধ হয়।” অষ্টম সূত্র।

৯. কাষ্ঠোপম সূত্র
৫০৯.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়। ভিক্ষুগণ, সুখ অনুভবযোগ্য স্পর্শের কারণে সুখ-ইন্দ্রিয় উৎপন্ন হয়। সেই সুখিত ব্যক্তি এভাবেই প্রকৃষ্টরূপে জানতে পারে যে, ‘আমি সুখী’। সেই সুখ-বেদনীয় স্পর্শ নিরোধের দরুন ‘যা তদুদ্ভূত বেদনা ও সুখ-বেদনীয় স্পর্শের কারণে উৎপন্ন সুখ-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

২. ভিক্ষুগণ, দুঃখ অনুভবযোগ্য স্পর্শের কারণে দুঃখ-ইন্দ্রিয় উৎপন্ন হয়। সেই দুঃখিত ব্যক্তি এভাবেই প্রকৃষ্টরূপে জানতে পারে যে, ‘আমি দুঃখী’। সেই দুঃখ-বেদনীয় স্পর্শ নিরোধের দরুন ‘যা তদুদ্ভূত বেদনা ও দুঃখ-বেদনীয় স্পর্শের কারণে উৎপন্ন দুঃখ-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

৩. ভিক্ষুগণ, সৌমনস্য অনুভবযোগ্য স্পর্শের কারণে সৌমনস্য-ইন্দ্রিয় উৎপন্ন হয়। সেই সুমনা ব্যক্তি এভাবেই প্রকৃষ্টরূপে জানতে পারে যে, ‘আমি সুমনা’। সেই সৌমনস্য-বেদনীয় স্পর্শ নিরোধের দরুন ‘যা তদুদ্ভূত বেদনা ও সৌমনস্য-বেদনীয় স্পর্শের কারণে উৎপন্ন সৌমনস্য-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

৪. ভিক্ষুগণ, দৌর্মনস্য অনুভবযোগ্য স্পর্শের কারণে দৌর্মনস্য-ইন্দ্রিয় উৎপন্ন হয়। সেই দুর্মনা ব্যক্তি এভাবেই প্রকৃষ্টরূপে জানতে পারে যে, ‘আমি দুর্মনা’। সেই দৌর্মনস্য-বেদনীয় স্পর্শ নিরোধের দরুন ‘যা তদুদ্ভূত বেদনা ও দৌর্মনস্য-বেদনীয় স্পর্শের কারণে উৎপন্ন দৌর্মনস্য-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

৫. ভিক্ষুগণ, উপেক্ষা অনুভবযোগ্য স্পর্শের কারণে উপেক্ষা-ইন্দ্রিয় উৎপন্ন হয়। সেই উপেক্ষক ব্যক্তি এভাবেই প্রকৃষ্টরূপে জানতে পারে যে, ‘আমি উপেক্ষক’। সেই উপেক্ষা-বেদনীয় স্পর্শ নিরোধের দরুন ‘যা তদুদ্ভূত বেদনা ও উপেক্ষা-বেদনীয় স্পর্শের কারণে উৎপন্ন উপেক্ষা-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

৬. ভিক্ষুগণ, যেমন দুইটি কাষ্ঠ পরস্পর সংঘর্ষণ করলে তা হতে উষ্মা (উত্তাপ) ও তেজ উৎপন্ন হয়; আর সেই কাষ্ঠদ্বয়কে আলাদা করে রাখলে যেমন সেই উষ্মা নিরুদ্ধ ও নিভে যায়, ঠিক এরূপেই ভিক্ষুগণ, সুখ অনুভবযোগ্য স্পর্শের কারণে সুখ-ইন্দ্রিয় উৎপন্ন হয়। সেই সুখিত ব্যক্তি এভাবেই প্রকৃষ্টরূপে জানতে পারে যে, ‘আমি সুখী’। সেই সুখ-বেদনীয় স্পর্শ নিরোধের দরুন ‘যা তদুদ্ভূত বেদনা ও সুখ-বেদনীয় স্পর্শের কারণে উৎপন্ন সুখ-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

৭. ভিক্ষুগণ, দুঃখ অনুভবযোগ্য স্পর্শের কারণে দুঃখ-ইন্দ্রিয় উৎপন্ন হয়। সেই দুঃখিত ব্যক্তি এভাবেই প্রকৃষ্টরূপে জানতে পারে যে, ‘আমি দুঃখী’। সেই দুঃখ-বেদনীয় স্পর্শ নিরোধের দরুন ‘যা তদুদ্ভূত বেদনা ও দুঃখ-বেদনীয় স্পর্শের কারণে উৎপন্ন দুঃখ-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

৮. ভিক্ষুগণ, সৌমনস্য অনুভবযোগ্য স্পর্শের কারণে সৌমনস্য-ইন্দ্রিয় উৎপন্ন হয়। সেই সুমনা ব্যক্তি এভাবেই প্রকৃষ্টরূপে জানতে পারে যে, ‘আমি সুমনা’। সেই সৌমনস্য-বেদনীয় স্পর্শ নিরোধের দরুন ‘যা তদুদ্ভূত বেদনা ও সৌমনস্য-বেদনীয় স্পর্শের কারণে উৎপন্ন সৌমনস্য-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

৯. ভিক্ষুগণ, দৌর্মনস্য অনুভবযোগ্য স্পর্শের কারণে দৌর্মনস্য-ইন্দ্রিয় উৎপন্ন হয়। সেই দুর্মনা ব্যক্তি এভাবেই প্রকৃষ্টরূপে জানতে পারে যে, ‘আমি দুর্মনা’। সেই দৌর্মনস্য-বেদনীয় স্পর্শ নিরোধের দরুন ‘যা তদুদ্ভূত বেদনা ও দৌর্মনস্য-বেদনীয় স্পর্শের কারণে উৎপন্ন দৌর্মনস্য-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।

১০. ভিক্ষুগণ, উপেক্ষা অনুভবযোগ্য স্পর্শের কারণে উপেক্ষা-ইন্দ্রিয় উৎপন্ন হয়। সেই উপেক্ষক ব্যক্তি এভাবেই প্রকৃষ্টরূপে জানতে পারে যে, ‘আমি উপেক্ষক’। সেই উপেক্ষা-বেদনীয় স্পর্শ নিরোধের দরুন ‘যা তদুদ্ভূত বেদনা ও উপেক্ষা-বেদনীয় স্পর্শের কারণে উৎপন্ন উপেক্ষা-ইন্দ্রিয় তা নিরুদ্ধ ও উপশম হয়’ তাও প্রকৃষ্টরূপে জানে।” নবম সূত্র।

১০. উপ্পটিপাটিক সূত্র
৫১০.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? সুখ-ইন্দ্রিয়, দুঃখ-ইন্দ্রিয়, সৌমনস্য-ইন্দ্রিয়, দৌর্মনস্য-ইন্দ্রিয় ও উপেক্ষা-ইন্দ্রিয়। ভিক্ষুগণ, এক্ষেত্রে অপ্রমত্ত, বীর্যবান ও প্রেষিতাত্ম হয়ে অবস্থান করার সময় ভিক্ষুর নিকট দুঃখ-ইন্দ্রিয় উৎপন্ন হয়। সে এরূপ জ্ঞাত হয়-‘আমার এই উৎপন্ন দুঃখ-ইন্দ্রিয় সনিমিত্ত, সনিদান, সসংস্কার ও সপ্রত্যয়। সেই অনিমিত্ত, অনিদান, অসংস্কার ও অপ্রত্যয় দুঃখ-ইন্দ্রিয় উৎপন্ন হবে-তা অসম্ভব। সে দুঃখ-ইন্দ্রিয় জানে, দুঃখ-ইন্দ্রিয়ের সমুদয় জানে, দুঃখ-ইন্দ্রিয়ের নিরোধ জানে, আর যেরূপে উৎপন্ন্‌ দুঃখ-ইন্দ্রিয় সম্পূর্ণরূপে নিরুদ্ধ হয় তাও প্রকৃষ্টরূপে জানে। উৎপন্ন্‌ দুঃখ-ইন্দ্রিয় কীরূপে সম্পূর্ণরূপে নিরুদ্ধ হয়? এক্ষেত্রে ভিক্ষু কাম (কামনা) ও অকুশলধর্মসমূহ হতে পৃথক হয়ে বিতর্ক, বিচার ও নির্জনতাজনিত প্রীতি-সুখমণ্ডিত প্রথম ধ্যানস্তর লাভ করে অবস্থান করে। এরূপেই উৎপন্ন্‌ দুঃখ-ইন্দ্রিয় সম্পূর্ণরূপে নিরুদ্ধ হয়। ভিক্ষুগণ, ইহাকে বলে ‘ভিক্ষু দুঃখ-ইন্দ্রিয়ের নিরোধ জ্ঞাত হলো, তজ্জন্য চিত্তকে কেন্দ্রীভূত করেছে’।

২. ভিক্ষুগণ, এক্ষেত্রে অপ্রমত্ত, বীর্যবান ও প্রেষিতাত্ম হয়ে অবস্থান করার সময় ভিক্ষুর নিকট দৌর্মনস্য-ইন্দ্রিয় উৎপন্ন হয়। সে এরূপ জ্ঞাত হয়-‘আমার এই উৎপন্ন দৌর্মনস্য-ইন্দ্রিয় সনিমিত্ত, সনিদান, সসংস্কার ও সপ্রত্যয়। সেই অনিমিত্ত, অনিদান, অসংস্কার ও অপ্রত্যয় দৌর্মনস্য-ইন্দ্রিয় উৎপন্ন হবে-তা অসম্ভব। সে দৌর্মনস্য-ইন্দ্রিয় জানে, দৌর্মনস্য-ইন্দ্রিয়ের সমুদয় জানে, দৌর্মনস্য-ইন্দ্রিয়ের নিরোধ জানে, আর যেরূপে উৎপন্ন্‌ দৌর্মনস্য-ইন্দ্রিয় সম্পূর্ণরূপে নিরুদ্ধ হয় তাও প্রকৃষ্টরূপে জানে। উৎপন্ন্‌ দৌর্মনস্য-ইন্দ্রিয় কীরূপে সম্পূর্ণরূপে নিরুদ্ধ হয়? এক্ষেত্রে ভিক্ষু বিতর্ক ও বিচার প্রশমিত হয়ে আধ্যাত্মিক সম্প্রসাদ ও চিত্তের একাগ্রতায় বিতর্ক ও বিচারহীন হয়ে এবং সমাধিজনিত প্রীতি-সুখমণ্ডিত দ্বিতীয় ধ্যানস্তর লাভ করে অবস্থান করে। এরূপেই উৎপন্ন্‌ দৌর্মনস্য-ইন্দ্রিয় সম্পূর্ণরূপে নিরুদ্ধ হয়। ভিক্ষুগণ, ইহাকে বলে ‘ভিক্ষু দৌর্মনস্য-ইন্দ্রিয়ের নিরোধ জ্ঞাত হলো, তজ্জন্য চিত্তকে কেন্দ্রীভূত করেছে’।

৩. ভিক্ষুগণ, এক্ষেত্রে অপ্রমত্ত, বীর্যবান ও প্রেষিতাত্ম হয়ে অবস্থান করার সময় ভিক্ষুর নিকট সুখ-ইন্দ্রিয় উৎপন্ন হয়। সে এরূপ জ্ঞাত হয়-‘আমার এই উৎপন্ন সুখ-ইন্দ্রিয় সনিমিত্ত, সনিদান, সসংস্কার ও সপ্রত্যয়। সেই অনিমিত্ত, অনিদান, অসংস্কার ও অপ্রত্যয় সুখ-ইন্দ্রিয় উৎপন্ন হবে-তা অসম্ভব। সে সুখ-ইন্দ্রিয় জানে, সুখ-ইন্দ্রিয়ের সমুদয় জানে, সুখ-ইন্দ্রিয়ের নিরোধ জানে, আর যেরূপে উৎপন্ন্‌ সুখ-ইন্দ্রিয় সম্পূর্ণরূপে নিরুদ্ধ হয় তাও প্রকৃষ্টরূপে জানে। উৎপন্ন্‌ সুখ-ইন্দ্রিয় কীরূপে সম্পূর্ণরূপে নিরুদ্ধ হয়? এক্ষেত্রে ভিক্ষু প্রীতিতে বিরাগ উৎপন্ন করে উপেক্ষাশীল হয়ে অবস্থান করে। স্মৃতিমান ও সম্প্রজ্ঞানী হয়ে কায়িক সুখ অনুভব করে। যে অবস্থায় থাকলে আর্যগণ ‘উপেক্ষাশীল স্মৃতিমান সুখ-বিহারী’ বলে অভিহিত করেন, সেই তৃতীয় ধ্যানস্তর লাভ করে অবস্থান করে। এরূপেই উৎপন্ন্‌ সুখ-ইন্দ্রিয় সম্পূর্ণরূপে নিরুদ্ধ হয়। ভিক্ষুগণ, ইহাকে বলে ‘ভিক্ষু সুখ-ইন্দ্রিয়ের নিরোধ জ্ঞাত হলো, তজ্জন্য চিত্তকে কেন্দ্রীভূত করেছে’।

৪. ভিক্ষুগণ, এক্ষেত্রে অপ্রমত্ত, বীর্যবান ও প্রেষিতাত্ম হয়ে অবস্থান করার সময় ভিক্ষুর নিকট সৌমনস্য-ইন্দ্রিয় উৎপন্ন হয়। সে এরূপ জ্ঞাত হয়-‘আমার এই উৎপন্ন সৌমনস্য-ইন্দ্রিয় সনিমিত্ত, সনিদান, সসংস্কার ও সপ্রত্যয়। সেই অনিমিত্ত, অনিদান, অসংস্কার ও অপ্রত্যয় সৌমনস্য-ইন্দ্রিয় উৎপন্ন হবে-তা অসম্ভব। সে সৌমনস্য-ইন্দ্রিয় জানে, সৌমনস্য-ইন্দ্রিয়ের সমুদয় জানে, সৌমনস্য-ইন্দ্রিয়ের নিরোধ জানে, আর যেরূপে উৎপন্ন্‌ সৌমনস্য-ইন্দ্রিয় সম্পূর্ণরূপে নিরুদ্ধ হয় তাও প্রকৃষ্টরূপে জানে। উৎপন্ন্‌ সৌমনস্য-ইন্দ্রিয় কীরূপে সম্পূর্ণরূপে নিরুদ্ধ হয়? এক্ষেত্রে ভিক্ষু শারীরিক সুখ-দুঃখ প্রহান করে এবং পূর্বেই মানসিক সৌমনস্য ও মানসিক দৌর্মনস্যের বিনাশসাধন করে সুখ-দুঃখহীন ‘উপেক্ষা-স্মৃতি-পরিশুদ্ধি’ নামক চতুর্থ ধ্যানস্তর লাভ করে অবস্থান করে। এরূপেই উৎপন্ন্‌ সৌমনস্য-ইন্দ্রিয় সম্পূর্ণরূপে নিরুদ্ধ হয়। ভিক্ষুগণ, ইহাকে বলে ‘ভিক্ষু সৌমনস্য-ইন্দ্রিয়ের নিরোধ জ্ঞাত হলো, তজ্জন্য চিত্তকে কেন্দ্রীভূত করেছে’।

৫. ভিক্ষুগণ, এক্ষেত্রে অপ্রমত্ত, বীর্যবান ও প্রেষিতাত্ম হয়ে অবস্থান করার সময় ভিক্ষুর নিকট উপেক্ষা-ইন্দ্রিয় উৎপন্ন হয়। সে এরূপ জ্ঞাত হয়-‘আমার এই উৎপন্ন উপেক্ষা-ইন্দ্রিয় সনিমিত্ত, সনিদান, সসংস্কার ও সপ্রত্যয়। সেই অনিমিত্ত, অনিদান, অসংস্কার ও অপ্রত্যয় উপেক্ষা-ইন্দ্রিয় উৎপন্ন হবে-তা অসম্ভব। সে উপেক্ষা-ইন্দ্রিয় জানে, উপেক্ষা-ইন্দ্রিয়ের সমুদয় জানে, উপেক্ষা-ইন্দ্রিয়ের নিরোধ জানে, আর যেরূপে উৎপন্ন্‌ উপেক্ষা-ইন্দ্রিয় সম্পূর্ণরূপে নিরুদ্ধ হয় তাও প্রকৃষ্টরূপে জানে। উৎপন্ন্‌ উপেক্ষা-ইন্দ্রিয় কীরূপে সম্পূর্ণরূপে নিরুদ্ধ হয়? এক্ষেত্রে ভিক্ষু সম্পূর্ণরূপে নৈবসংজ্ঞা-নাসংজ্ঞায়তন[106] অতিক্রম করে সংজ্ঞা-বেদয়িত-নিরোধ[107] লাভ করে অবস্থান করে। এরূপেই উৎপন্ন্‌ উপেক্ষা-ইন্দ্রিয় সম্পূর্ণরূপে নিরুদ্ধ হয়। ভিক্ষুগণ, ইহাকে বলে ‘ভিক্ষু উপেক্ষা-ইন্দ্রিয়ের নিরোধ জ্ঞাত হলো, তজ্জন্য চিত্তকে কেন্দ্রীভূত করেছে।’” দশম সূত্র।

সুখিন্দ্রিয় বর্গ সমাপ্ত।

তস্সুদ্দানং/সূত্রসূচি

শুদ্ধি, স্রোতা, অর্হৎ, শ্রমণ-ব্রাহ্মণ দ্বয়;

বিভঙ্গ ত্রয় উক্ত, কাষ্ঠ, উপ্পটিপাটিক সূত্র হয়॥


 

৫. জরা বর্গ
১. জরাধর্ম সূত্র
৫১১.১. আমি এরূপ শুনেছি। একসময় ভগবান শ্রাবস্তীর পূর্বারামে মিগারমাতা প্রাসাদে অবস্থান করছিলেন। সে-সময় ভগবান সায়াহ্ন সময়ে নির্জন স্থান হতে উঠে পৃষ্ঠদেশ উত্তপ্ত করার জন্য পশ্চিম দিকে রৌদ্রে উপবিষ্ট ছিলেন।

২. অতঃপর আয়ুষ্মান আনন্দ ভগবানের নিকট উপস্থিত হয়ে ভগবানকে অভিবাদনপূর্বক ভগবানের অঙ্গ-প্রত্যঙ্গ হস্ত দ্বারা মর্দন করতে করতে ভগবানকে এরূপ বললেন, “আশ্চর্য! ভন্তে, অদ্ভুত! ভন্তে, ভগবানের সেই পরিশুদ্ধ ও নির্মল দেহবর্ণ এখন আর নেই। অঙ্গ-প্রত্যঙ্গ সকল শিথিল ও কুঞ্চিত হয়েছে। শরীর সম্মুখে ঝুঁকে পড়েছে এবং চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় ও কায়-ইন্দ্রিয়সমূহের পরিবর্তন দেখা যাচ্ছে।”

৩. “হে আনন্দ, এরূপই হয়-যৌবনের পরিণতি জরাধর্ম, আরোগ্যের পরিণতি ব্যাধিধর্ম এবং জীবনের পরিণতি মরণধর্ম। জরায় গ্রাস করলে সেই দেহবর্ণ আর পরিশুদ্ধ ও নির্মল থাকে না। অঙ্গ-প্রত্যঙ্গ সকল শিথিল ও কুঞ্চিত হয়। শরীর সম্মুখে ঝুঁকে পড়ে এবং চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় ও কায়-ইন্দ্রিয়সমূহের পরিবর্তন দৃষ্ট হয়।”

ভগবান এরূপ বললেন। অতঃপর সুগত এরূপ বলে শাস্তা আবার এই গাথাদ্বয় ভাষণ করলেন :

“ধিক্‌ সেই শোচনীয় জরায়, যাতে সবে বিবর্ণ;

মনোরম দেহবর্ণকেও জরায় করে জীর্ণ-শীর্ণ॥

শত বর্ষ আয়ু যার, সেও মৃত্যুপরবশ;

মুক্তি নাহি মরণ হতে, সবেই মৃত্যুর অনুবশ॥” প্রথম সূত্র।

২. উণ্ণাভ ব্রাহ্মণ সূত্র
৫১২.১. শ্রাবস্তী নিদান। অতঃপর উণ্ণাভ ব্রাহ্মণ ভগবানের নিকট উপস্থিত হয়ে ভগবানের সাথে সম্বোধন করলেন। সম্বোধনীয় কথা ও কুশল-বিনিময় করে একান্তে উপবেশন করলেন। একান্তে উপবিষ্ট উণ্ণাভ ব্রাহ্মণ ভগবানকে এরূপ বললেন :

২. “ভো গৌতম, নানা বিষয় ও নানা গোচরের পঞ্চেন্দ্রিয় আছে, যা পরস্পরের গোচর-বিষয় জ্ঞাত হয় না। সেই পঞ্চেন্দ্রিয় কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় ও কায়-ইন্দ্রিয়। পরস্পরের গোচর-বিষয় জ্ঞাত হতে অক্ষম এই নানা বিষয় ও নানা গোচরের পঞ্চেন্দ্রিয়ের প্রতিশরণ (আশ্রয় স্থল) কি? এই গোচর-বিষয় কে জ্ঞাত হয়?”

৩. “হে ব্রাহ্মণ, নানা বিষয় ও নানা গোচরের পঞ্চেন্দ্রিয় আছে, যা পরস্পরের গোচর-বিষয় জ্ঞাত হয় না। সেই পঞ্চেন্দ্রিয় কী কী? চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয় ও কায়-ইন্দ্রিয়। পরস্পরের গোচর-বিষয় জ্ঞাত হতে অক্ষম এই নানা বিষয় ও নানা গোচরের পঞ্চেন্দ্রিয়ের প্রতিশরণ (আশ্রয়স্থল) হচ্ছে মন। মনই এই গোচর-বিষয় জ্ঞাত হয়।”

৪. “ভো গৌতম, মনের প্রতিশরণ কী?”

“ব্রাহ্মণ, স্মৃতিই হচ্ছে মনের প্রতিশরণ।”

“ভো গৌতম, স্মৃতির প্রতিশরণ কী?”

“ব্রাহ্মণ, বিমুক্তিই স্মৃতির প্রতিশরণ।”

“ভো গৌতম, বিমুক্তির প্রতিশরণ কী?”

“ব্রাহ্মণ, নির্বাণই হচ্ছে বিমুক্তির প্রতিশরণ।”

“ভো গৌতম, নির্বাণের প্রতিশরণ কী?”

“হে ব্রাহ্মণ, তুমি প্রশ্নের সীমা অতিক্রম করেছ, আমি তোমার শেষ প্রশ্ন গ্রহণ করতে পারলাম না। ব্রহ্মচর্য উদ্‌যাপনের লক্ষ্যই হচ্ছে নির্বাণোগধ (নির্বাণে বিজরিত), নির্বাণপরায়ণ ও নির্বাণে পর্যাবসান হওয়া।”

৫. অতঃপর উণ্ণাভ ব্রাহ্মণ ভগবানের ভাষণ অভিনন্দন ও অনুমোদন করে আসন হতে উঠে ভগবানকে প্রদক্ষিণ করে প্রস্থান করলেন।

৬. অনন্তর ভগবান উণ্ণাভ ব্রাহ্মণ প্রস্থানের অনতিবিলম্বে ভিক্ষুগণকে আহ্বান করলেন, “হে ভিক্ষুগণ, যেমন কূটাগারে বা কূটাগার শালায় পূর্বদিকস্থ জানালার দিকে সূর্যোদয়ের সময় জানালা দিয়ে সূর্য রশ্মি প্রবেশ করলে কোন দিকে প্রতিষ্ঠিত হয়?”

“ভন্তে, পশ্চিম দিকের দেয়ালে।”

“ভিক্ষুগণ, ঠিক এরূপেই উণ্ণাভ ব্রাহ্মণের তথাগতের প্রতি যে শ্রদ্ধা নিবিষ্ট হয়েছে ও দৃঢ়ভাবে মূলজাত প্রতিষ্ঠিত হয়েছে, তা শ্রমণ, ব্রাহ্মণ, দেব, মার, ব্রহ্মা এবং জগতে কারও দ্বারা বিনষ্ট হবে না। যদি উণ্ণাভ ব্রাহ্মণ এই মুহুর্তে মৃত্যুবরণ করে, তবে এমন কোনো সংযোজন তার নিকট বিদ্যমান নেই, যেই সংযোজনের দ্বারা সংযুক্ত হয়ে সে পুনরায় ইহজগতে আগমন করবে।” দ্বিতীয় সূত্র।

৩. সাকেত সূত্র
৫১৩.১. আমি এরূপ শুনেছি। একসময় ভগবান সাকেতে অঞ্জবনের মৃগদায়ে অবস্থান করছিলেন। তথায় ভগবান ভিক্ষুগণকে আহ্বান করলেন, “হে ভিক্ষুগণ, এমন কোনো পর্যায় (পদ্ধতি) আছে কী, যদ্দরুন পঞ্চেন্দ্রিয় পঞ্চবলে পরিণত হয় এবং পঞ্চবল পঞ্চেন্দ্রিয়ে পরিণত হয়?”

২. “ভন্তে, ভগবান হচ্ছেন আমাদের মূল, ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত (প্রকাশ) করেন। ভগবান হতে শ্রবণ করে ভিক্ষুগণ তা ধারণ করবেন।”

“ভিক্ষুগণ, এমন পর্যায় আছে, যদ্দরুন পঞ্চেন্দ্রিয় পঞ্চবলে পরিণত হয় এবং পঞ্চবল পঞ্চেন্দ্রিয়ে পরিণত হয়।

৩. ভিক্ষুগণ, সেই পর্যায় কীরূপ, যদ্দরুন পঞ্চেন্দ্রিয় পঞ্চবলে পরিণত হয় এবং পঞ্চবল পঞ্চেন্দ্রিয়ে পরিণত হয়? যা শ্রদ্ধেন্দ্রিয় তাই শ্রদ্ধাবল ও যা শ্রদ্ধাবল তাই শ্রদ্ধেন্দ্রিয়; যা বীর্যেন্দ্রিয় তাই বীর্যবল, যা বীর্যবল তাই বীর্যেন্দ্রিয়; যা স্মৃতিন্দ্রিয় তাই স্মৃতিবল ও যা স্মৃতিবল তাই স্মৃতিন্দ্রিয়; যা সমাধিন্দ্রিয় তাই সমাধিবল, যা সমাধিবল তাই সমাধিন্দ্রিয় এবং যা প্রজ্ঞেন্দ্রিয় তাই প্রজ্ঞাবল ও যা প্রজ্ঞাবল তাই প্রজ্ঞেন্দ্রিয়। ভিক্ষুগণ, যেমন পূর্বদিকে প্রবাহিত, পূর্বাভিমুখী, পূর্বদিকে ক্রমাবনত নদী যার মাঝখানে দ্বীপ আছে। এমন পর্যায় আছে, যদ্দরুন সেই নদীতে একটিমাত্র স্রোত বিদ্যমান বলে প্রতীত হয়। আবার এমন পর্যায় আছে, যদ্দরুন সেই নদীতে দুটি স্রোত বিদ্যমান বলে বিবেচিত হয়।

৪. ভিক্ষুগণ, কীরূপ পর্যায় আছে, যদ্দরুন সেই নদীতে একটিমাত্র স্রোত বিদ্যমান বলে প্রতীত হয়? যেমন সেই দ্বীপের পূর্ব ও পশ্চিম প্রান্তের জল মিলে একটিমাত্র স্রোত বলে অনুমিত হয়। ইহাই হচ্ছে পর্যায়, যদ্দরুন সেই নদীর একটিমাত্র স্রোত বিদ্যমান বলে বিবেচিত হয়।

৫. ভিক্ষুগণ, কীরূপ পর্যায় আছে, যদ্দরুন সেই নদীতে দুটি স্রোত বিদ্যমান বলে প্রতীত হয়? যেমন সেই দ্বীপের উত্তর ও দক্ষিণ প্রান্তের জল মিলে দুটি স্রোত বলে অনুমিত হয়। ইহাই হচ্ছে পর্যায়, যদ্দরুন সেই নদীর দুটি স্রোত বিদ্যমান বলে বিবেচিত হয়। এরূপেই ভিক্ষুগণ, যা শ্রদ্ধেন্দ্রিয় তাই শ্রদ্ধাবল ও যা শ্রদ্ধাবল তাই শ্রদ্ধেন্দ্রিয়; যা বীর্যেন্দ্রিয় তাই বীর্যবল আর যা বীর্যবল তাই বীর্যেন্দ্রিয়; যা স্মৃতিন্দ্রিয় তাই স্মৃতিবল ও যা স্মৃতিবল তাই স্মৃতিন্দ্রিয়; যা সমাধিন্দ্রিয় তাই সমাধিবল আর যা সমাধিবল তাই সমাধিন্দ্রিয় এবং যা প্রজ্ঞেন্দ্রিয় তাই প্রজ্ঞাবল ও যা প্রজ্ঞাবল তাই প্রজ্ঞেন্দ্রিয়। পঞ্চেন্দ্রিয় ভাবিত ও বহুলীকৃত হলে ভিক্ষু আসবসমূহের ক্ষয়ে অনাসব হয় এবং চিত্তবিমুক্ত ও প্রজ্ঞাবিমুক্ত হয়ে ইহজীবনে স্বয়ং অভিজ্ঞা প্রত্যক্ষ ও লাভ করে অবস্থান করে।” তৃতীয় সূত্র।

৪. পূর্বকোষ্ঠক সূত্র
৫১৪.১. আমি এরূপ শুনেছি। একসময় ভগবান শ্রাবস্তীর পূর্বকোষ্ঠকে অবস্থান করছিলেন। তথায় ভগবান আয়ুষ্মান সারিপুত্রকে আহ্বান করলেন, “হে সারিপুত্র, তুমি কী এরূপে শ্রদ্ধা উৎপন্ন কর; যথা : শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ (অমৃতে বিজরিত), অমৃতপরায়ণ ও অমৃতে পর্যাবসান হয়? অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়?”

২. “ভন্তে, এই বিষয়ে আমি ভগবানের প্রতি শুধু এরূপে শ্রদ্ধান্বিত হই[108] না; যথা : শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়। ভন্তে, যাদের এ বিষয় প্রজ্ঞাযোগে অজ্ঞাত, অদৃষ্ট, অবিদিত, অসাক্ষাৎকৃত ও অস্পৃষ্ট, তারা এরূপে অপরের বাক্যে মাত্র শ্রদ্ধান্বিত হয়। যথা : শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়। আর ভন্তে, যাদের ইহা প্রজ্ঞাযোগে জ্ঞাত, দৃষ্ট, বিদিত, সাক্ষাৎকৃত ও স্পৃষ্ট, তারা সে বিষয়ে এরূপে সন্দেহ ও বিচিকিৎসাহীন; যথা : শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়। ভন্তে, আমারও এ বিষয় প্রজ্ঞা দ্বারা জ্ঞাত, দৃষ্ট, বিদিত, সাক্ষাৎকৃত ও স্পৃষ্ট।” আমি সন্দেহ ও বিচিকিৎসাহীন হয়ে এরূপ ভাব পোষণ করি; যথা : শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়।”

৩. “সাধু, সাধু, সারিপুত্র, যাদের এ বিষয় প্রজ্ঞাযোগে অজ্ঞাত, অদৃষ্ট, অবিদিত, অসাক্ষাৎকৃত ও অস্পৃষ্ট, তারা এরূপে অপরের বাক্যে মাত্র শ্রদ্ধান্বিত হয়। যথা : শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়। আর সারিপুত্র, যাদের ইহা প্রজ্ঞাযোগে জ্ঞাত, দৃষ্ট, বিদিত, সাক্ষাৎকৃত ও স্পৃষ্ট, তারা সে বিষয়ে এরূপে সন্দেহ ও বিচিকিৎসাহীন; যথা : শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়।” চতুর্থ সূত্র।

৫. প্রথম পূর্বারাম সূত্র
৫১৫.১. আমি এরূপ শুনেছি। একসময় ভগবান শ্রাবস্তীর পূর্বারামে মিগারমাতা প্রাসাদে অবস্থান করছিলেন। তথায় ভগবান ভিক্ষুগণকে আহ্বান করে বললেন :

২. “হে ভিক্ষুগণ, কয়টি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি?’”

৩. “ভন্তে, ভগবান হচ্ছেন আমাদের মূল, ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত করেন। ভগবান হতে শ্রবণ করে ভিক্ষুগণ তা ধারণ করবেন।”

৪. ভিক্ষুগণ, একটিমাত্র ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। সেই এক প্রকার ইন্দ্রিয় কী? ভিক্ষুগণ, প্রজ্ঞা-ইন্দ্রিয়সম্পন্ন ও প্রজ্ঞাবান আর্যশ্রাবকের নিকট তদনুযায়ী (প্রজ্ঞা অনুযায়ী) শ্রদ্ধা থাকে, তদনুযায়ী বীর্য, স্মৃতি ও সমাধি বিদ্যমান থাকে। এই একটিমাত্র ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি।’” পঞ্চম সূত্র।

৬. দ্বিতীয় পূর্বারাম সূত্র
৫১৬.১. পূর্ববৎ নিদান। “হে ভিক্ষুগণ, কয়টি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি?’”

২. “ভন্তে, ভগবান হচ্ছেন আমাদের মূল, ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত করেন। ভগবান হতে শ্রবণ করে ভিক্ষুগণ তা ধারণ করবেন।”

৩. ভিক্ষুগণ, দুইটি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। সেই দ্বিবিধ ইন্দ্রিয় কী কী? আর্যপ্রজ্ঞা ও আর্যবিমুক্তি। যা আর্যপ্রজ্ঞা তা হচ্ছে প্রজ্ঞেন্দ্রিয় ও যা আর্যবিমুক্তি তা হচ্ছে সমাধিন্দ্রিয়। ভিক্ষুগণ, এই দুইটি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি।’” ষষ্ঠ সূত্র।

৭. তৃতীয় পূর্বারাম সূত্র
৫১৭.১. পূর্ববৎ নিদান। “হে ভিক্ষুগণ, কয়টি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি?’”

২. “ভন্তে, ভগবান হচ্ছেন আমাদের মূল, ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত করেন। ভগবান হতে শ্রবণ করে ভিক্ষুগণ তা ধারণ করবেন।”

৩. “ভিক্ষুগণ, চারটি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। সেই চারিবিধ ইন্দ্রিয় কী কী? বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়। ভিক্ষুগণ, এই চারিবিধ ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি।’” সপ্তম সূত্র।

৮. চতুর্থ পূর্বারাম সূত্র
৫১৮.১. পূর্ববৎ নিদান। “হে ভিক্ষুগণ, কয়টি ইন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি?’”

২. “ভন্তে, ভগবান হচ্ছেন আমাদের মূল, ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত করেন। ভগবান হতে শ্রবণ করে ভিক্ষুগণ তা ধারণ করবেন।”

৩. ভিক্ষুগণ, পঞ্চেন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। সেই পঞ্চবিধ ইন্দ্রিয় কী কী? শ্রদ্ধেন্দ্রিয়, বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়। ভিক্ষুগণ, এই পঞ্চেন্দ্রিয়ে ভাবিতাত্ম ও বহুলীকৃতাত্ম ক্ষীণাসব ভিক্ষু নিজ অর্হত্ত্বফল সম্পর্কে এরূপে প্রকাশ করে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি।’” অষ্টম সূত্র।

৯. পিণ্ডোল ভারদ্বাজ সূত্র
৫১৯.১. আমি এরূপ শুনেছি। একসময় ভগবান কৌশাম্বীর ঘোষিতারামে অবস্থান করছিলেন। সে-সময় আয়ুষ্মান পিণ্ডোল ভারদ্বাজ কর্তৃক নিজ অর্হত্ত্ব প্রাপ্তির বিষয় এরূপে ব্যাখ্যাত হলো যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। অতঃপর বহুসংখ্যক ভিক্ষু ভগবানের নিকট উপস্থিত হয়ে ভগবানকে অভিবাদন করে একান্তে উপবেশন করলেন। একান্তে উপবিষ্ট সেই ভিক্ষুগণ ভগবানকে এরূপ বললেন :

২. “ভন্তে, আয়ুষ্মান পিণ্ডোল ভারদ্বাজ কর্তৃক নিজ অর্হত্ত্ব প্রাপ্তির বিষয় এরূপে ব্যাখ্যাত হয়েছে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। কোন অর্থবশে, কী দর্শন করে আয়ুষ্মান পিণ্ডোল ভারদ্বাজ কর্তৃক নিজ অর্হত্ত্ব প্রাপ্তির বিষয় এরূপে ব্যাখ্যাত হয়েছে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি?’”

৩. “হে ভিক্ষুগণ, ত্রিবিধ ইন্দ্রিয়ের ভাবিতাত্ম ও বহুলীকৃতাত্ম পিণ্ডোল ভারদ্বাজ ভিক্ষু কর্তৃক নিজ অর্হত্ত্ব প্রাপ্তির বিষয় এরূপে ব্যাখ্যাত হয়েছে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। সেই ত্রিবিধ ইন্দ্রিয় কী কী? স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়। এই ত্রিবিধ ইন্দ্রিয়ের ভাবিতাত্ম ও বহুলীকৃতাত্ম পিণ্ডোল ভারদ্বাজ ভিক্ষু কর্তৃক নিজ অর্হত্ত্ব প্রাপ্তির বিষয় এরূপে ব্যাখ্যাত হয়েছে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি’। এই ত্রিবিধ ইন্দ্রিয়ের অন্ত কী? ক্ষয় করা। কী ক্ষয় করা? জন্ম, জরা ও মরণ। ‘আমার জন্ম, জরা ও মরণ ক্ষয় হয়েছে’ ইহা অবগত হয়ে পিণ্ডোল ভারদ্বাজ ভিক্ষু কর্তৃক নিজ অর্হত্ত্ব প্রাপ্তির বিষয় এরূপে ব্যাখ্যাত হয়েছে যে, ‘আমার জন্ম ক্ষীণ হয়েছে, ব্রহ্মচর্য উদ্‌যাপিত হয়েছে, করণীয় কৃত হয়েছে এবং এ জীবনে দুঃখমুক্তির জন্য আর অন্য কোনো কর্তব্য নেই তা সম্যকরূপে অবগত আছি।’” নবম সূত্র।

১০. আপণ সূত্র
৫২০.১. আমি এরূপ শুনেছি। একসময় ভগবান অঙ্গের মধ্যে আপণ নামক অঙ্গদের গ্রামে অবস্থান করছিলেন। তথায় ভগবান আয়ুষ্মান সারিপুত্রকে আহ্বান করে বললেন :

২. “হে সারিপুত্র, যেই আর্যশ্রাবক তথাগতের প্রতি একান্তগত ও অত্যন্ত শ্রদ্ধাসম্পন্ন, সে কী তথাগত[109] বা তথাগতের শাসনে সন্দেহ কিংবা বিচিকিৎসা উৎপন্ন করে না?”

৩. “ভন্তে, যেই আর্যশ্রাবক তথাগতের প্রতি একান্তগত ও অত্যন্ত শ্রদ্ধাসম্পন্ন, সে তথাগত বা তথাগতের শাসনে সন্দেহ কিংবা বিচিকিৎসা উৎপন্ন করে না। শ্রদ্ধাবান আর্যশ্রাবকের নিকট এরূপই প্রত্যাশিত যে, সে অকুশলধর্মসমূহ প্রহানের জন্য এবং কুশলধর্মসমূহ অর্জনের জন্য বলবান ও দৃঢ়পরাক্রমী হয়ে এবং কুশলধর্মসমূহের পথ ত্যাগ না করে আরব্ধবীর্য হয়ে অবস্থান করে। ভন্তে, তার সেরূপ বীর্যই হচ্ছে বীর্যেন্দ্রিয়।

ভন্তে, শ্রদ্ধাবান আর্যশ্রাবক ও আরব্ধবীর্যের নিকট এরূপই প্রত্যাশিত যে, সে স্মৃতিমান হবে এবং পরম স্মৃতিতে (প্রজ্ঞায়) সমৃদ্ধ হয়ে সুদীর্ঘকাল পূর্বের কৃতকর্ম ও কথিত বিষয় অনুস্মরণ করতে পারবে। ভন্তে, তার সেরূপ স্মৃতিই হচ্ছে স্মৃতিন্দ্রিয়।

ভন্তে, শ্রদ্ধাবান আর্যশ্রাবক, আরব্ধবীর্য ও একাগ্রমনার (উপস্থাপিত স্মৃতিমানের) নিকট এরূপই প্রত্যাশিত যে, সে আলম্বন পরিত্যাগ করে সমাধি ও চিত্তের একাগ্রতা লাভ করে। ভন্তে, তার সেরূপ সমাধিই হচ্ছে সমাধিন্দ্রিয়।

ভন্তে, শ্রদ্ধাবান আর্যশ্রাবক, আরব্ধবীর্য, একাগ্রমনা ও সমাহিতচিত্ত ব্যক্তির নিকট এরূপই প্রত্যাশিত যে, সে সংসার সৃষ্টির আদি ও অন্ত যে অচিন্তনীয় তা উত্তমরূপে জানবে। অবিদ্যা, নীবরণ, তৃষ্ণা ও সংযোজনের মাধ্যমে দেহান্তর প্রাপ্ত ও পুনর্জন্ম গ্রহণকারী সত্ত্বগণের নিকট এই বিষয় উত্তমরূপে উপলব্ধ হয় না। অবিদ্যা ও অশুচিকায়ের সম্পূর্ণরূপে বিরাগ এবং নিরোধ হচ্ছে শান্তিপদ (নির্বাণ) ও উত্তমপদ; যথা : সর্ব সংস্কারের নিবৃত্তি, সকল উপধির (উপাদান) পরিত্যাগ, তৃষ্ণাক্ষয় ও বিরাগ নিরোধই নির্বাণ। ভন্তে, তার সেরূপ প্রজ্ঞাই হচ্ছে প্রজ্ঞেন্দ্রিয়।

৪. ভন্তে, সেই শ্রদ্ধাবান আর্যশ্রাবক এরূপে বারংবার উদ্যম করে, সম্মুখে অগ্রসর হয়ে, মনকে কেন্দ্রীভূত করে এবং উত্তমরূপে জ্ঞাত হয়ে এরূপ অভিপ্রসন্ন হয় যে, ‘এই সেই ধর্ম যাতে আমি পূর্বে শুধুমাত্র শ্রুতবান ছিলাম। কিন্তু এখন আমি এই কায়েই তা উপলব্ধি করে অবস্থান করছি ও প্রজ্ঞা দ্বারা বিস্তৃতভাবে জ্ঞাত আছি। ভন্তে, তার সেরূপ শ্রদ্ধাই হচ্ছে শ্রদ্ধেন্দ্রিয়।”

৫. “সাধু, সাধু, সারিপুত্র, যেই আর্যশ্রাবক তথাগতের প্রতি একান্তগত ও অত্যন্ত শ্রদ্ধাসম্পন্ন, সে তথাগত বা তথাগতের শাসনে সন্দেহ কিংবা বিচিকিৎসা উৎপন্ন করে না। শ্রদ্ধাবান আর্যশ্রাবকের নিকট এরূপই প্রত্যাশিত যে, সে অকুশলধর্মসমূহ প্রহানের জন্য এবং কুশলধর্মসমূহ অর্জনের জন্য বলবান ও দৃঢ়পরাক্রমী হয়ে এবং কুশলধর্মসমূহের পথ ত্যাগ না করে আরব্ধবীর্য হয়ে অবস্থান করে। সারিপুত্র, তার সেরূপ বীর্যই হচ্ছে বীর্যেন্দ্রিয়।

সারিপুত্র, শ্রদ্ধাবান আর্যশ্রাবক ও আরব্ধবীর্যের নিকট এরূপই প্রত্যাশিত যে, সে স্মৃতিমান হবে এবং পরম স্মৃতিতে (প্রজ্ঞায়) সমৃদ্ধ হয়ে সুদীর্ঘকাল পূর্বের কৃতকর্ম ও কথিত বিষয় অনুস্মরণ করতে পারবে। সারিপুত্র, তার সেরূপ স্মৃতিই হচ্ছে স্মৃতিন্দ্রিয়।

সারিপুত্র, শ্রদ্ধাবান আর্যশ্রাবক, আরব্ধবীর্য ও একাগ্রমনার (উপস্থাপিত স্মৃতিমানের) নিকট এরূপই প্রত্যাশিত যে, সে আরম্মণ পরিত্যাগ করে সমাধি ও চিত্তের একাগ্রতা লাভ করে। সারিপুত্র, তার সেরূপ সমাধিই হচ্ছে সমাধিন্দ্রিয়।

সারিপুত্র, শ্রদ্ধাবান আর্যশ্রাবক, আরব্ধবীর্য, একাগ্রমনা ও সমাহিতচিত্ত ব্যক্তির নিকট এরূপই প্রত্যাশিত যে, সে সংসার সৃষ্টির আদি ও অন্ত যে অচিন্তনীয় তা উত্তমরূপে জানবে। অবিদ্যা, নীবরণ, তৃষ্ণা ও সংযোজনের মাধ্যমে দেহান্তর প্রাপ্ত ও পুনর্জন্ম গ্রহণকারী সত্ত্বগণের নিকট এই বিষয় উত্তমরূপে উপলব্ধি হয় না। অবিদ্যা ও অশুচিকায়ের সম্পূর্ণরূপে বিরাগ এবং নিরোধ হচ্ছে শান্তিপদ (নির্বাণ) ও উত্তমপদ; যথা : সর্ব সংস্কারের নিবৃত্তি, সকল উপধির (উপাদান) পরিত্যাগ, তৃষ্ণাক্ষয় ও বিরাগ নিরোধই নির্বাণ। সারিপুত্র, তার সেরূপ প্রজ্ঞাই হচ্ছে প্রজ্ঞেন্দ্রিয়।

৪. সারিপুত্র, সেই শ্রদ্ধাবান আর্যশ্রাবক এরূপে বারংবার উদ্যম করে, সম্মুখে অগ্রসর হয়ে, মনকে কেন্দ্রীভূত করে এবং উত্তমরূপে জ্ঞাত হয়ে এরূপ অভিপ্রসন্ন হয় যে, ‘এই সেই ধর্ম যাতে আমি পূর্বে শুধুমাত্র শ্রুতবান ছিলাম। কিন্তু এখন আমি এই কায়েই তা উপলব্ধি করে অবস্থান করছি ও প্রজ্ঞা দ্বারা বিস্তৃতভাবে জ্ঞাত আছি। সারিপুত্র, তার সেরূপ শ্রদ্ধাই হচ্ছে শ্রদ্ধেন্দ্রিয়।” দশম সূত্র।

জরা বর্গ সমাপ্ত।

তস্সুদ্দানং/সূত্রসূচি

জরা, উণ্ণাভ ব্রাহ্মণ, সাকেত, পূর্বকোষ্ঠক;

চারি পূর্বারাম, পিণ্ডোল, আপণে ইতি॥


 

৬. শূকরখত বর্গ
১. শালা সূত্র
৫২১.১. আমি এরূপ শুনেছি। একসময় ভগবান কোশলরাজ্যে ব্রাহ্মণ গ্রামের শালায় অবস্থান করছিলেন। তথায় ভগবান ভিক্ষুগণকে আহ্বান করে বললেন :

২. “হে ভিক্ষুগণ, যেমন, তির্যককুলে জন্মগ্রহণ করা প্রাণীদের মধ্যে বল, বেগ ও সাহসে পশুরাজ সিংহই শ্রেষ্ঠরূপে বিবেচিত হয়। ঠিক এরূপেই ভিক্ষুগণ, যেকোনো বোধিপক্ষীয় ধর্ম[110] হতে বোধি বা জ্ঞানের দরুন প্রজ্ঞেন্দ্রিয় অগ্রগণ্য হয়।

৩. সেই বোধিপক্ষীয় ধর্মসমূহ কী কী? শ্রদ্ধেন্দ্রিয় বোধিপক্ষীয় ধর্ম জ্ঞান লাভের জন্য সংবর্তিত হয়। বীর্যেন্দ্রিয় বোধিপক্ষীয় ধর্ম, স্মৃতিন্দ্রিয় বোধিপক্ষীয় ধর্ম, সমাধিন্দ্রিয় বোধিপক্ষীয় ধর্ম ও প্রজ্ঞেন্দ্রিয় বোধিপক্ষীয় ধর্মও জ্ঞান লাভের জন্য সংবর্তিত হয়। ভিক্ষুগণ, যেমন, তির্যককুলে জন্মগ্রহণ করা প্রাণীদের মধ্যে বল, বেগ ও সাহসে পশুরাজ সিংহই শ্রেষ্ঠরূপে বিবেচিত হয়। ঠিক এরূপেই ভিক্ষুগণ, যেকোনো বোধিপক্ষীয় ধর্ম হতে বোধি বা জ্ঞানের দরুন প্রজ্ঞেন্দ্রিয় অগ্রগণ্য হয়।” প্রথম সূত্র।

২. মল্লিক সূত্র
৫২২.১. আমি এরূপ শুনেছি। একসময় ভগবান মল্ল নগরীর মধ্যে উরুবেলাকপ্প নামক মল্লদের গ্রামে অবস্থান করছিলেন। তথায় ভগবান ভিক্ষুগণকে আহ্বান করে বললেন :

২. “হে ভিক্ষুগণ, যতক্ষণ পর্যন্ত আর্যশ্রাবকের আর্যজ্ঞান উৎপন্ন না হয় ততক্ষণ পর্যন্ত তার নিকট চারিবিধ ইন্দ্রিয়ের স্থায়িত্ব ও অবস্থিতি হয় না। আর যখন হতে আর্যশ্রাবকের আর্যজ্ঞান উৎপন্ন হয়, তখন তার নিকট চারিবিধ ইন্দ্রিয়ের স্থায়িত্ব ও অবস্থিতি হয়।

৩. “ভিক্ষুগণ, যেমন, কূটাগারের কূট (চূড়া) যাবৎ স্থাপিত না হয় তাবৎ চালের অন্যান্য বিমগুলো স্থায়িত্ব ও অবস্থিতি থাকে না। আর যখন কূটাগারের কূট স্থাপিত হয় তখন চালের অন্যান্য বিমগুলোও স্থায়িত্ব ও অবস্থিতি হয়। ঠিক ভিক্ষুগণ, যতক্ষণ পর্যন্ত আর্যশ্রাবকের আর্যজ্ঞান উৎপন্ন না হয় ততক্ষণ পর্যন্ত তার নিকট চারিবিধ ইন্দ্রিয়ের স্থায়িত্ব ও অবস্থিতি হয় না। আর যখন হতে আর্যশ্রাবকের আর্যজ্ঞান উৎপন্ন হয়, তখন তার নিকট চারিবিধ ইন্দ্রিয়ের স্থায়িত্ব ও অবস্থিতি হয়।

৪. সেই চারিবিধ ইন্দ্রিয় কী কী? শ্রদ্ধেন্দ্রিয়, বীর্যেন্দ্রিয়, স্মৃতিন্দ্রিয় ও সমাধিন্দ্রিয়। ভিক্ষুগণ, শ্রদ্ধাবান আর্যশ্রাবকের তদনুযায়ী শ্রদ্ধা থাকে, তদনুযায়ী বীর্য, স্মৃতি ও সমাধি থাকে।” দ্বিতীয় সূত্র।

৩. শৈক্ষ্য সূত্র
৫২৩.১. আমি এরূপ শুনেছি। একসময় ভগবান কৌশাম্বীর ঘোষিতারামে অবস্থান করছিলেন। তথায় ভগবান ভিক্ষুগণকে আহ্বান করলেন :

২. “হে ভিক্ষুগণ, এমন কোনো পর্যায় বা পদ্ধতি আছে কী, যদ্দরুন শৈক্ষ্য ভিক্ষু শৈক্ষ্যভূমিতে স্থিত হয়ে নিজেকে ‘আমি শৈক্ষ্য’ বলে জানতে পারে এবং অশৈক্ষ্য ভিক্ষু অশৈক্ষ্যভূমিতে স্থিত হয়ে নিজেকে ‘আমি অশৈক্ষ্য’ বলে জানতে পারে?”

৩. “ভন্তে, ভগবান হচ্ছেন আমাদের মূল,ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত (প্রকাশ) করেন। ভগবান হতে শ্রবণ করে ভিক্ষুগণ তা ধারণ করবেন।”

৪. “ভিক্ষুগণ, এমন পর্যায় বা পদ্ধতি আছে, যদ্দরুন শৈক্ষ্য ভিক্ষু শৈক্ষ্যভূমিতে স্থিত হয়ে নিজেকে ‘আমি শৈক্ষ্য’ বলে জানতে পারে এবং অশৈক্ষ্য ভিক্ষু অশৈক্ষ্যভূমিতে স্থিত হয়ে নিজেকে ‘আমি অশৈক্ষ্য’ বলে জানতে পারে।”

৫. “ভিক্ষুগণ, কোন পর্যায় বা পদ্ধতির দরুন শৈক্ষ্য ভিক্ষু শৈক্ষ্যভূমিতে স্থিত হয়ে নিজেকে ‘আমি শৈক্ষ্য’ বলে জানতে পারে? এক্ষেত্রে শৈক্ষ্য ভিক্ষু ‘ইহা দুঃখ’ তা যথার্থরূপে অবগত হয়। ‘ইহা দুঃখ-সমুদয়’ ‘ইহা দুঃখ-নিরোধ’ ও ‘ইহা দুঃখ-নিরোধগামিনী প্রতিপদা (উপায়)’ তাও যথার্থরূপে অবগত হয়। ভিক্ষুগণ, এই পর্যায়ের দরুন শৈক্ষ্য ভিক্ষু শৈক্ষ্যভূমিতে স্থিত হয়ে নিজেকে ‘আমি শৈক্ষ্য’ বলে জানতে পারে।

পুনশ্চ, ভিক্ষুগণ, শৈক্ষ্য ভিক্ষু এরূপে প্রভেদ করে : ‘এই ধর্ম-বিনয়ের বাইরে অন্য কোনো শ্রমণ বা ব্রাহ্মণ আছে কী, যে ভগবানের ন্যায় এরূপে সত্য; যথার্থ ও নির্বাণপ্রদ ধর্মদেশনা করতে সক্ষম?’ সে এরূপ জ্ঞাত হয়-‘এই ধর্ম-বিনয়ের বাইরে অন্য কোনো শ্রমণ বা ব্রাহ্মণ নেই, যে ভগবানের ন্যায় এরূপে সত্য; যথার্থ ও নির্বাণপ্রদ ধর্মদেশনা করতে সক্ষম।’ এই পর্যায়ের দরুনও শৈক্ষ্য ভিক্ষু শৈক্ষ্যভূমিতে স্থিত হয়ে নিজেকে ‘আমি শৈক্ষ্য’ বলে জানতে পারে।

পুনশ্চ,ভিক্ষুগণ, শৈক্ষ্য ভিক্ষু পঞ্চেন্দ্রিয় প্রকৃষ্টরূপে জ্ঞাত হয়; যথা : শ্রদ্ধেন্দ্রিয়, বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়। কিন্তু তৎ সমস্তের যে গতি, পরমপ্রাপ্তি, যে ফল ও যেই পর্যাবসান, তা কখনো সে কায় দ্বারা উপলব্ধি করে অবস্থান করে না; শুধুমাত্র প্রজ্ঞা দ্বারা উপলব্ধি করে দর্শন করে মাত্র। এই পর্যায়ের দরুনও শৈক্ষ্য ভিক্ষু শৈক্ষ্যভূমিতে স্থিত হয়ে নিজেকে ‘আমি শৈক্ষ্য’ বলে জানতে পারে।

৬. ভিক্ষুগণ, কোন পর্যায় বা পদ্ধতির দরুন অশৈক্ষ্য ভিক্ষু অশৈক্ষ্যভূমিতে স্থিত হয়ে নিজেকে ‘আমি অশৈক্ষ্য’ বলে জানতে পারে? এক্ষেত্রে অশৈক্ষ্য ভিক্ষু পঞ্চেন্দ্রিয় প্রকৃষ্টরূপে জ্ঞাত হয়; যথা : শ্রদ্ধেন্দ্রিয়, বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয়। আর তৎ সমস্তের যে গতি, পরমপ্রাপ্তি, যে ফল ও যেই পর্যাবসান, তা সে নিজ কায় দ্বারা উপলব্ধি করে অবস্থান করে এবং প্রজ্ঞা দ্বারা উপলব্ধি করে দর্শন করে। ভিক্ষুগণ, এই পর্যায়ের দরুন অশৈক্ষ্য ভিক্ষু অশৈক্ষ্যভূমিতে স্থিত হয়ে নিজেকে ‘আমি অশৈক্ষ্য’ বলে জানতে পারে।

“পুনশ্চ, ভিক্ষুগণ, অশৈক্ষ্য ভিক্ষু ষড়-ইন্দ্রিয় জ্ঞাত হয়। চক্ষু-ইন্দ্রিয়, শ্রোত্র-ইন্দ্রিয়, ঘ্রাণ-ইন্দ্রিয়, জিহ্বা-ইন্দ্রিয়, কায়-ইন্দ্রিয় ও মনো-ইন্দ্রিয়; এই সকল ষড়-ইন্দ্রিয় সর্বক্ষেত্রে সর্বদা ও সম্পূর্ণরূপে নিরুদ্ধ হবে এবং অপর ষড়-ইন্দ্রিয় কোথাও কোনো বিষয়ে উৎপন্ন হবে না, তা প্রকৃষ্টরূপে জ্ঞাত হয়। ভিক্ষুগণ, এই পর্যায়ের দরুনও অশৈক্ষ্য ভিক্ষু অশৈক্ষ্যভূমিতে স্থিত হয়ে নিজেকে ‘আমি অশৈক্ষ্য’ বলে জানতে পারে।” তৃতীয় সূত্র।

৪. পদ সূত্র
৫২৪.১. “হে ভিক্ষুগণ, যেমন, যে-সকল পদচিহ্নবিশিষ্ট জঙ্গলের প্রাণী আছে, তাদের সকলের পদচিহ্ন হস্তীপদচিহ্নের মধ্যে সংকুলান হয় এবং হস্তী পদচিহ্ন বৃহৎ বিধায় অন্যান্য প্রাণীর পদচিহ্ন হতে তা শ্রেষ্ঠরূপে বিবেচিত হয়। ঠিক এরূপেই ভিক্ষুগণ, যে-সকল পদ (তত্ত্ব) জ্ঞান লাভের জন্য সংবর্তিত হয়, তাদের মধ্যে বোধি বা জ্ঞানের দরুন প্রজ্ঞেন্দ্রিয় পদই অগ্রগণ্য হয়। কয় প্রকার পদ জ্ঞান লাভের জন্য সংবর্তিত হয়? যথা : শ্রদ্ধেন্দ্রিয় পদ জ্ঞান লাভের জন্য সংবর্তিত হয়। বীর্যেন্দ্রিয় পদ, স্মৃতিন্দ্রিয় পদ, সমাধিন্দ্রিয় পদ এবং প্রজ্ঞেন্দ্রিয় পদও জ্ঞান লাভের জন্য সংবর্তিত হয়। ভিক্ষুগণ, যেমন, যে-সকল পদচিহ্নবিশিষ্ট জঙ্গলের প্রাণী আছে, তাদের সকলের পদচিহ্ন হস্তী পদচিহ্নের মধ্যে সংকুলান হয় এবং হস্তী পদচিহ্ন বৃহৎ বিধায় অন্যান্য প্রাণীর পদচিহ্ন হতে তা শ্রেষ্ঠরূপে বিবেচিত হয়। ঠিক এরূপেই ভিক্ষুগণ, যে-সকল পদ (তত্ত্ব) জ্ঞান লাভের জন্য সংবর্তিত হয়, তাদের মধ্যে বোধি বা জ্ঞানের দরুন প্রজ্ঞেন্দ্রিয় পদই অগ্রগণ্য হয়।” চতুর্থ সূত্র।

৫. সার সূত্র
৫২৫.১. “হে ভিক্ষুগণ, যেমন, যেকোনো সারগন্ধের মধ্যে রক্তচন্দনের গন্ধ শ্রেষ্ঠরূপে আখ্যায়িত হয়; ঠিক এরূপেই ভিক্ষুগণ, যেকোনো বোধিপক্ষীয় ধর্মের মধ্যে প্রজ্ঞেন্দ্রিয় বোধি বা জ্ঞানের দরুন অগ্রগণ্য হয়। সেই বোধিপক্ষীয় ধর্মসমূহ কী কী? শ্রদ্ধেন্দ্রিয় বোধিপক্ষীয় ধর্ম জ্ঞান লাভের জন্য সংবর্তিত হয়। বীর্যেন্দ্রিয় বোধিপক্ষীয় ধর্ম, স্মৃতিন্দ্রিয় বোধিপক্ষীয় ধর্ম, সমাধিন্দ্রিয় বোধিপক্ষীয় ধর্ম এবং প্রজ্ঞেন্দ্রিয় বোধিপক্ষীয় ধর্মও জ্ঞান লাভের জন্য সংবর্তিত হয়। ভিক্ষুগণ, যেমন, যেকোনো সারগন্ধের মধ্যে রক্তচন্দনের গন্ধ শ্রেষ্ঠরূপে আখ্যায়িত হয়; ঠিক এরূপেই ভিক্ষুগণ, যেকোনো বোধিপক্ষীয় ধর্মের মধ্যে প্রজ্ঞেন্দ্রিয় বোধি বা জ্ঞানের দরুন অগ্রগণ্য হয়।” পঞ্চম সূত্র।

৬. প্রতিষ্ঠিত সূত্র
৫২৬.১. “হে ভিক্ষুগণ, একটিমাত্র ধর্মে প্রতিষ্ঠিত ভিক্ষুর পঞ্চেন্দ্রিয় ভাবিত ও সুভাবিত হয়। সেই একটি ধর্ম কী? অপ্রমাদ। অপ্রমাদ কীরূপ? এক্ষেত্রে ভিক্ষু আসব ও আসবযুক্ত ধর্মের মধ্যে চিত্তকে রক্ষা করে। চিত্তকে আসব ও আসবযুক্ত ধর্মের মধ্যে রক্ষা করার সময় তার শ্রদ্ধেন্দ্রিয় ভাবনা পরিপূর্ণ হয়। বীর্যেন্দ্রিয় ভাবনা, স্মৃতিন্দ্রিয় ভাবনা, সমাধিন্দ্রিয় ভাবনা এবং প্রজ্ঞেন্দ্রিয় ভাবনাও পরিপূর্ণ হয়। ভিক্ষুগণ, এরূপেই একটিমাত্র ধর্মে প্রতিষ্ঠিত ভিক্ষুর পঞ্চেন্দ্রিয় ভাবিত ও সুভাবিত হয়।” ষষ্ঠ সূত্র।

৭. সহম্পতি ব্রহ্মা সূত্র
৫২৭.১. অভিসম্বুদ্ধ লাভের পর একসময় ভগবান উরুবেলায় নৈরঞ্জনা নদীর তীরে অজপাল নিগ্রোধ বৃক্ষমূলে অবস্থান করছিলেন। অতঃপর নির্জনে, একাকী অবস্থান করার সময় ভগবানের চিত্তে এরূপ পরিবিতর্ক উৎপন্ন হলো-“পঞ্চেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। সেই পঞ্চেন্দ্রিয় কী কী? শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়। এই পঞ্চেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়।”

২. অনন্তর ব্রহ্মা সহম্পতি ভগবানের চিত্ত-পরিবিতর্ক জ্ঞাত হয়ে, বলবান পুরুষ যেমন সঙ্কুচিত বাহু প্রসারণ করে, প্রসারিত বাহু সঙ্কোচন করে; ঠিক সেরূপেই ব্রহ্মলোকে অন্তর্হিত হয়ে ভগবানের সম্মুখে প্রাদুর্ভূত হলেন। অতঃপর ব্রহ্মা সহম্পতি উত্তরীয় বস্ত্র একাংশ করে ভগবানের দিকে প্রণাম করে ভগবানকে এরূপ বললেন, “ভগবান, তা এরূপ, সুগত, তা এরূপই যে-“পঞ্চেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। সেই পঞ্চেন্দ্রিয় কী কী? শ্রদ্ধেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়। অনুরূপভাবে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতেই পর্যাবসান হয়। এই পঞ্চেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়।”

৩. “ভন্তে, পূর্বে আমি কাশ্যপ সম্যকসম্বুদ্ধের নিকট ব্রহ্মচর্য আচরণ করেছিলাম। তথায় আমাকে ‘সহক ভিক্ষু, সহক ভিক্ষু’ নামে জানতেন। ভন্তে, তখন আমি এই পঞ্চেন্দ্রিয় ভাবিত ও বহুলীকৃত করে, কামসমূহের (কামনা) মধ্যে কামচ্ছন্দ পরিত্যক্ত করে কায়ভেদে মৃত্যুর পর সুগতি ব্রহ্মলোকে উৎপন্ন হয়েছি। তথায় আমাকে ‘ব্রহ্মা সহম্পতি, ব্রহ্মা সহম্পতি’ নামে সকলে জানেন। ভগবান, এরূপই, সুগত, এরূপই, আমি ইহা জানি ও দর্শন করি, যেমন : এই পঞ্চেন্দ্রিয় ভাবিত ও বহুলীকৃত হলে তা অমৃতোগধ, অমৃতপরায়ণ ও অমৃতে পর্যাবসান হয়।” সপ্তম সূত্র।

৮. শূকরখত সূত্র
৫২৮.১. একসময় ভগবান রাজগৃহে গৃধ্রকূট পর্বতে শূকরখতে অবস্থান করছিলেন। তথায় ভগবান আয়ুষ্মান সারিপুত্রকে আহ্বান করে বললেন :

২. “হে সারিপুত্র, কী কারণ দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে?”

“ভন্তে, অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগতের শাসনের প্রতি পরম বিনীতভাব প্রদর্শন করে।”

“সাধু, সাধু, সারিপুত্র, অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।”

৩. “হে সারিপুত্র, কীরূপে অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে?”

“ভন্তে, এক্ষেত্রে ক্ষীণাসব ভিক্ষু শ্রদ্ধেন্দ্রিয় ভাবিত করে উপশম ও সম্বোধিজ্ঞান প্রাপ্ত হয়। বীর্যেন্দ্রিয়, স্মৃতিন্দ্রিয়, সমাধিন্দ্রিয় ও প্রজ্ঞেন্দ্রিয় ভাবিত করে উপশম ও সম্বোধিজ্ঞান প্রাপ্ত হয়। ভন্তে, এরূপে অনুত্তর যোগক্ষেম দর্শন করে ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।”

“সাধু, সাধু, সারিপুত্র, এই অনুত্তর যোগক্ষেম দর্শন করেই ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।”

৪. “সারিপুত্র, পরম বিনীতভাব প্রদর্শনকারী ক্ষীণাসব ভিক্ষু কীরূপে তথাগত বা তথাগত শাসনের প্রতি পরম বিনীতভাব প্রদর্শন করে?”

“ভন্তে, এক্ষেত্রে ক্ষীণাসব ভিক্ষু শাস্তার প্রতি গৌরবী ও বিনয়ী হয়ে অবস্থান করে। ধর্মের প্রতি আর সংঘের প্রতি গৌরবী ও বিনয়ী হয়ে অবস্থান করে। শিক্ষার প্রতি এবং সমাধির প্রতিও গৌরবী ও বিনয়ী হয়ে অবস্থান করে। ভন্তে, পরম বিনীতভাব প্রদর্শনকারী ক্ষীণাসব ভিক্ষু এরূপেই তথাগত বা তথাগত শাসনের প্রতি পরম বিনীতভাব প্রদর্শন করে।”

“সাধু, সাধু, সারিপুত্র, এই অনুত্তর যোগক্ষেম দর্শন করেই ক্ষীণাসব ভিক্ষু তথাগত বা তথাগত শাসনের প্রতি পরম বিনীতভাব প্রদর্শন করে।” অষ্টম সূত্র।

৯. প্রথম উৎপাদ সূত্র
৫২৯.১. শ্রাবস্তী নিদান। “হে ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা অনুৎপন্ন থাকলে উৎপন্ন হয়, কিন্তু তথাগত অর্হৎ সম্যকসম্বুদ্ধ ব্যতীত অন্যত্র প্রাদুর্ভূত হয় না। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা অনুৎপন্ন থাকলে উৎপন্ন হয়, কিন্তু তথাগত অর্হৎ সম্যকসম্বুদ্ধ ব্যতীত অন্যত্র প্রাদুর্ভূত হয় না।” নবম সূত্র।

১০. দ্বিতীয় উৎপাদ সূত্র
৫৩০.১. “হে ভিক্ষুগণ, এই পঞ্চেন্দ্রিয়[111] ভাবিত ও বহুলীকৃত হলে তা অনুৎপন্ন থাকলে উৎপন্ন হয়, কিন্তু সুগতবিনয় (বুদ্ধের শিক্ষা) ব্যতীত অন্যত্র উৎপন্ন হয় না। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা অনুৎপন্ন থাকলে উৎপন্ন হয়, কিন্তু সুগতবিনয় ব্যতীত তা অন্যত্র উৎপন্ন হয় না।” দশম সূত্র।

শূকরখত বর্গ সমাপ্ত।

তস্সুদ্দানং/সূত্রসূচি

শালা, মল্লিক, শৈক্ষ্য, পদ, সার, প্রতিষ্ঠিত;

ব্রহ্মা, শূকরখত, অপর উৎপাদদ্বয়॥


 

৭. বোধিপক্ষীয় বর্গ
১. সংযোজন সূত্র
৫৩১.১. শ্রাবস্তী নিদান। “হে ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা সংযোজন প্রহানের জন্য সংবর্তিত হয়। সেই পঞ্চবিধ কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা সংযোজন প্রহানের জন্য সংবর্তিত হয়।” প্রথম সূত্র।

২. অনুশয় সূত্র
৫৩২.১. “হে ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা অনুশয়[112] সমুৎপাটনের জন্য সংবর্তিত হয়। সেই পঞ্চবিধ কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা অনুশয় সমুৎপাটনের জন্য সংবর্তিত হয়।” দ্বিতীয় সূত্র।

৩. পরিজ্ঞান সূত্র
৫৩৩.১. “হে ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা বিস্তৃত পরিজ্ঞান লাভের জন্য সংবর্তিত হয়। সেই পঞ্চবিধ কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা বিস্তৃত পরিজ্ঞান লাভের জন্য সংবর্তিত হয়।” তৃতীয় সূত্র।

৪. আসবক্ষয় সূত্র
৫৩৪.১. “হে ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা আসবক্ষয়ের জন্য সংবর্তিত হয়। সেই পঞ্চবিধ কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা আসবক্ষয়ের জন্য সংবর্তিত হয়।”

২. ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা সংযোজন প্রহানের জন্য, অনুশয় সমুৎপাটনের জন্য, বিস্তৃত পরিজ্ঞান লাভের জন্য ও আসবক্ষয়ের জন্য সংবর্তিত হয়। সেই পঞ্চবিধ কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে তা সংযোজন প্রহানের জন্য, অনুশয় সমুৎপাটনের জন্য, বিস্তৃত পরিজ্ঞান লাভের জন্য এবং আসবক্ষয়ের জন্য সংবর্তিত হয়।” চতুর্থ সূত্র।

৫. প্রথম ফল সূত্র
৫৩৫.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চবিধ ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে ইহজন্মে অর্হত্ত্ব কিংবা মৃত্যুকালে অনাগামী এই দুটি ফলের মধ্যে যেকোনো একটির প্রত্যাশিত হয়।” পঞ্চম সূত্র।

৬. দ্বিতীয় ফল সূত্র
৫৩৬.১. “হে ভিক্ষুগণ, পাঁচ প্রকার ইন্দ্রিয় আছে। সেই পাঁচ প্রকার কী কী? শ্রদ্ধা-ইন্দ্রিয়, বীর্য-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয়। এগুলোই হচ্ছে পঞ্চবিধ ইন্দ্রিয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে সপ্তফল ও সপ্ত আনিশংস (সুফল) প্রত্যাশিত হয়। সেই সপ্তফল ও সপ্ত আনিশংস কী কী? কেউ কেউ ইহজীবনেই অর্হত্ত্বফল লাভ করে। কেউ কেউ ইহজীবনে অর্হত্ত্বফল লাভ করতে না পারলে মৃত্যুকালে হলেও অর্হত্ত্বফল লাভ করে। আর যদি ইহজীবনে এবং মরণকালেও অর্হত্ত্বফল লাভ করতে না পারে তবে পঞ্চবিধ অধোভাগীয় সংযোজন পরিক্ষয় করে অন্তরা-পরিনির্বাণলাভী হয়। উপহচ্চ-পরিনির্বাণলাভী, অসংস্কার-পরিনির্বাণলাভী ও সসংস্কার পরিনির্বাণলাভী হয় এবং ঊর্ধ্বস্রোতা-অকনিষ্ঠগামী হয়। ভিক্ষুগণ, এই পঞ্চেন্দ্রিয় ভাবিত ও বহুলীকৃত হলে এই সপ্তফল ও সপ্ত আনিশংস প্রত্যাশিত হয়।” ষষ্ঠ সূত্র।

৭. প্রথম বৃক্ষ সূত্র
৫৩৭.১. “হে ভিক্ষুগণ, জম্বুদ্বীপের যেকোনো বৃক্ষ হতে যেমন জম্বুবৃক্ষ[113] শ্রেষ্ঠরূপে আখ্যায়িত হয়; ঠিক এরূপেই যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়। বোধিপক্ষীয় ধর্মসমূহ কী কী? শ্রদ্ধেন্দ্রিয় বোধিপক্ষীয় ধর্ম জ্ঞান লাভের জন্য সংবর্তিত হয়; বীর্যেন্দ্রিয় বোধিপক্ষীয় ধর্ম, স্মৃতিন্দ্রিয় বোধিপক্ষীয় ধর্ম, সমাধিন্দ্রিয় বোধিপক্ষীয় ধর্ম এবং প্রজ্ঞেন্দ্রিয় বোধিপক্ষীয় ধর্মও জ্ঞান লাভের জন্য সংবর্তিত হয়। জম্বুদ্বীপের যেকোনো বৃক্ষ হতে যেমন জম্বুবৃক্ষ শ্রেষ্ঠরূপে আখ্যায়িত হয়; ঠিক এরূপেই ভিক্ষুগণ, যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়।” সপ্তম সূত্র।

৮. দ্বিতীয় বৃক্ষ সূত্র
৫৩৮.১. “হে ভিক্ষুগণ, তাবতিংস[114] দেবগণের যেকোনো বৃক্ষ হতে যেমন পারিজাত বৃক্ষ শ্রেষ্ঠরূপে আখ্যায়িত হয়; ঠিক এরূপেই যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়। বোধিপক্ষীয় ধর্মসমূহ কী কী? শ্রদ্ধেন্দ্রিয় বোধিপক্ষীয় ধর্ম জ্ঞান লাভের জন্য সংবর্তিত হয়; বীর্যেন্দ্রিয় বোধিপক্ষীয় ধর্ম, স্মৃতিন্দ্রিয় বোধিপক্ষীয় ধর্ম, সমাধিন্দ্রিয় বোধিপক্ষীয় ধর্ম এবং প্রজ্ঞেন্দ্রিয় বোধিপক্ষীয় ধর্মও জ্ঞান লাভের জন্য সংবর্তিত হয়। তাবতিংস দেবগণের যেকোনো বৃক্ষ হতে যেমন পারিজাত বৃক্ষ শ্রেষ্ঠরূপে আখ্যায়িত হয়; ঠিক এরূপেই ভিক্ষুগণ, যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়।” অষ্টম সূত্র।

৯. তৃতীয় বৃক্ষ সূত্র
৫৩৯.১. “হে ভিক্ষুগণ, অসুরগণের যেকোনো বৃক্ষ হতে যেমন চিত্রপাটলি[115] বৃক্ষ শ্রেষ্ঠরূপে আখ্যায়িত হয়; ঠিক এরূপেই যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়। বোধিপক্ষীয় ধর্মসমূহ কী কী? শ্রদ্ধেন্দ্রিয় বোধিপক্ষীয় ধর্ম জ্ঞান লাভের জন্য সংবর্তিত হয়; বীর্যেন্দ্রিয় বোধিপক্ষীয় ধর্ম, স্মৃতিন্দ্রিয় বোধিপক্ষীয় ধর্ম, সমাধিন্দ্রিয় বোধিপক্ষীয় ধর্ম এবং প্রজ্ঞেন্দ্রিয় বোধিপক্ষীয় ধর্মও জ্ঞান লাভের জন্য সংবর্তিত হয়। অসুরগণের[116] যেকোনো বৃক্ষ হতে যেমন চিত্রপাটলি বৃক্ষ শ্রেষ্ঠরূপে আখ্যায়িত হয়; ঠিক এরূপেই ভিক্ষুগণ, যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়।” নবম সূত্র।

১০. চতুর্থ বৃক্ষ সূত্র
৫৪০.১. “হে ভিক্ষুগণ, সুপর্ণদের[117] (গরুড়পক্ষী) যেকোনো বৃক্ষ হতে যেমন কূটসিম্বলী বৃক্ষ শ্রেষ্ঠরূপে আখ্যায়িত হয়; ঠিক এরূপেই যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়। বোধিপক্ষীয় ধর্মসমূহ কী কী? শ্রদ্ধেন্দ্রিয় বোধিপক্ষীয় ধর্ম জ্ঞান লাভের জন্য সংবর্তিত হয়; বীর্যেন্দ্রিয় বোধিপক্ষীয় ধর্ম, স্মৃতিন্দ্রিয় বোধিপক্ষীয় ধর্ম, সমাধিন্দ্রিয় বোধিপক্ষীয় ধর্ম এবং প্রজ্ঞেন্দ্রিয় বোধিপক্ষীয় ধর্মও জ্ঞান লাভের জন্য সংবর্তিত হয়। সুপর্ণদের যেকোনো বৃক্ষ হতে যেমন কূটসিম্বলী বৃক্ষ শ্রেষ্ঠরূপে আখ্যায়িত হয়; ঠিক এরূপেই ভিক্ষুগণ, যে-সকল বোধিপক্ষীয় ধর্ম আছে তন্মধ্যে বোধি বা জ্ঞান লাভের জন্য প্রজ্ঞেন্দ্রিয় অগ্রগণ্য হয়।” দশম সূত্র।

বোধিপক্ষীয় বর্গ সপ্তম সমাপ্ত।

তস্সুদ্দানং/সূত্রসূচি

সংযোজন, অনুশয়, পরিজ্ঞান ও আসবক্ষয়;

দ্বয় ফল, চারি বৃক্ষ, তা দ্বারা বর্গ বলা হয়॥


 

৮. গঙ্গাপেয়্যাল (গঙ্গা পুনরুক্তি) বর্গ
১-১২. পূর্বদিকাদি সূত্র দ্বাদশ
৫৪১-৫৫২.১. “হে ভিক্ষুগণ, যেমন গঙ্গানদী পূর্বদিকে প্রবাহিত, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষুগণ, পঞ্চেন্দ্রিয় ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। পঞ্চেন্দ্রিয় ভাবিত ও বহুলীকৃত হলে ভিক্ষু কীরূপে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী শ্রদ্ধেন্দ্রিয় ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত করে। ভিক্ষুগণ, এরূপেই পঞ্চেন্দ্রিয় ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।” দ্বাদশ সূত্র।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দুগুণে দ্বাদশ হয়, তা দ্বারা বর্গ বলা হয়॥

অপ্রমাদ বর্গ বিস্তৃতব্য।

তস্সুদ্দানং/সূত্রসূচি

তথাগত, পদ, কূট, মূল, সার, বস্সিক উক্ত;

রাজা, চন্দ্র-সূর্য ও বস্ত্রে দশটি পদ যুক্ত॥

বলকরণীয় বর্গ বিস্তৃতব্য।

তস্সুদ্দানং/সূত্রসূচি

বল, বীজ, নাগ, বৃক্ষ, কুম্ভ ও সূক হয় উক্ত;

আকাশ, মেঘ দ্বয়, নৌকা, আগন্তুকও নদী যুক্ত॥

এষণা বর্গ বিস্তৃতব্য।

তস্সুদ্দানং/সূত্রসূচি

এষণা, অহংকার, আসব, ভব, দুঃখ ত্রয়;

খিল, মল, দুঃখ, বেদনা, তৃষ্ণা, প্রার্থনায় শেষ হয়॥


 

১২. ওঘ (স্রোত) বর্গ
১-১০. ওঘাদি সূত্র দশক
৫৮৭-৫৯৬.১. “হে ভিক্ষুগণ, পাঁচ প্রকার ঊর্ধ্বভাগীয় সংযোজন আছে। সেই পাঁচ প্রকার কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় (ধ্বংস) ও প্রহান করে পঞ্চেন্দ্রিয় ভাবিত করা উচিত। সেই পঞ্চবিধ কী কী? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী শ্রদ্ধেন্দ্রিয় ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত করে। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় (ধ্বংস) ও প্রহান করে পঞ্চেন্দ্রিয় ভাবিত করা উচিত।” দশম সূত্র।

(মার্গসংযুক্তের ন্যায় বিস্তৃতব্য)

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ, অধো-ঊর্ধ্বভাগীয় হয়॥


 

১৩. গঙ্গাপেয়্যাল (গঙ্গা পুনরুক্তি) বর্গ
১-১২. পূর্বদিকাদি সূত্র দ্বাদশ
৫৯৭-৬০৮.১. “হে ভিক্ষুগণ, যেমন গঙ্গানদী পূর্বদিকে প্রবাহিত, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষুগণ, পঞ্চেন্দ্রিয় ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। পঞ্চেন্দ্রিয় ভাবিত ও বহুলীকৃত হলে ভিক্ষু কীরূপে নির্বাণের দিকে ঝুঁকে পড়ে, নির্বাণাভিমুখী হয় ও নির্বাণে ক্রমোন্নত হয়? এক্ষেত্রে ভিক্ষু রাগবিনয়, দোষবিনয় এবং মোহবিনয় পর্যাবসান করে শ্রদ্ধেন্দ্রিয় ভাবিত করে। অনুরূপভাবে ভিক্ষু রাগবিনয়, দোষবিনয় ও মোহবিনয় পর্যাবসান করে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত করে। ভিক্ষুগণ, এরূপেই পঞ্চেন্দ্রিয় ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।” দ্বাদশ সূত্র।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দুগুণে দ্বাদশ হয়, তা দ্বারা বর্গ বলা হয়॥

অপ্রমাদ বর্গ, বলকরণীয় বর্গ ও এষণা বর্গ বিস্তৃতব্য।


 

১৭. ওঘ (স্রোত) বর্গ
১-১০. ওঘাদি সূত্র দশক
৬৪১-৬৫০.১. “হে ভিক্ষুগণ, পাঁচ প্রকার ঊর্ধ্বভাগীয় সংযোজন আছে। সেই পাঁচ প্রকার কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় (ধ্বংস) ও প্রহান করে পঞ্চেন্দ্রিয় ভাবিত করা উচিত। সেই পঞ্চবিধ কী কী? এক্ষেত্রে ভিক্ষু রাগবিনয়, দোষবিনয় এবং মোহবিনয় পর্যাবসান করে শ্রদ্ধেন্দ্রিয় ভাবিত করে। অনুরূপভাবে ভিক্ষু রাগবিনয়, দোষবিনয় ও মোহবিনয় পর্যাবসান করে বীর্যেন্দ্রিয়, স্মৃতিন্দ্রিয়, সমাধিন্দ্রিয় এবং প্রজ্ঞেন্দ্রিয় ভাবিত করে। ভিক্ষুগণ, এই পঞ্চ ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে পঞ্চেন্দ্রিয় ভাবিত করা উচিত।”

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ ও অধো-ঊর্ধ্বভাগীয় হয়॥

ইন্দ্রিয়-সংযুক্ত চতুর্থ সমাপ্ত।


 

৫. সম্যক প্রধান-সংযুক্ত[118]
১. গঙ্গাপেয়্যাল (গঙ্গা পুনরুক্তি) বর্গ
১-১২. পূর্বদিকাদি সূত্র দ্বাদশ
৬৫১-৬৬২.১. শ্রাবস্তী নিদান। তথায় ভগবান এরূপ বললেন, “হে ভিক্ষুগণ, চারি প্রকার সম্যক প্রধান আছে। সেই চারিবিধ কী কী? এক্ষেত্রে ভিক্ষু অনুৎপন্ন পাপ ও অনুৎপন্ন অকুশলধর্মসমূহ অনুৎপন্নের জন্য, উৎপন্ন পাপ ও উৎপন্ন অকুশলধর্মসমূহ প্রহানের জন্য, অনুৎপন্ন কুশলধর্মসমূহ উৎপন্নের জন্য এবং উৎপন্ন কুশলধর্মসমূহের স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, চেষ্টা ও উদ্যোগ গ্রহণ করে থাকে। এগুলোই হচ্ছে চারিবিধ সম্যক প্রধান।”

২. “ভিক্ষুগণ, যেমন গঙ্গানদী পূর্বদিকে প্রবাহিত, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষুগণ, চারি সম্যক প্রধান ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। চারি সম্যক প্রধান ভাবিত ও বহুলীকৃত হলে ভিক্ষু কীরূপে নির্বাণের দিকে ঝুঁকে পড়ে, নির্বাণাভিমুখী হয় ও নির্বাণে ক্রমোন্নত হয়? এক্ষেত্রে ভিক্ষু অনুৎপন্ন পাপ ও অনুৎপন্ন অকুশলধর্মসমূহ অনুৎপন্নের জন্য, উৎপন্ন পাপ ও উৎপন্ন অকুশলধর্মসমূহ প্রহানের জন্য, অনুৎপন্ন কুশলধর্মসমূহ উৎপন্নের জন্য এবং উৎপন্ন কুশলধর্মসমূহের স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, চেষ্টা ও উদ্যোগ গ্রহণ করে থাকে। ভিক্ষুগণ, এরূপেই চারি সম্যক প্রধান ভাবিত ও বহুলীকৃত হলে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।” দ্বাদশ সূত্র।

(সম্যক প্রধান সংযুক্তের গঙ্গাপেয়্যালী সম্যক প্রধানের ন্যায় বিস্তৃতব্য।)

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দুগুণে দ্বাদশ হয়, তা দ্বারা বর্গ বলা হয়॥


 

২. অপ্রমাদ বর্গ
(অপ্রমাদ বর্গ সম্যক প্রধানের ন্যায় বিস্তৃতব্য)

তস্সুদ্দানং/সূত্রসূচি

তথাগত, পদ, কূট, মূল, সার, বস্সিক উক্ত;

রাজা, চন্দ্র-সূর্য ও বস্ত্রে দশটি পদ যুক্ত॥


 

৩. বলকরণীয় বর্গ

১-১২. বলকরণীয়াদি সূত্র দ্বাদশ
৬৭৩-৬৮৪.১. “হে ভিক্ষুগণ, যেমন, যে-সমস্ত করণীয় কর্ম শক্তি প্রয়োগ করে করা হয়, তৎ-সমস্ত কর্ম পৃথিবীকে আশ্রয় করে ও পৃথিবীতে প্রতিষ্ঠিত হয়ে করা হয়। ঠিক এরূপেই ভিক্ষুগণ, ভিক্ষু শীলকে নিশ্রয় করে ও শীলে প্রতিষ্ঠিত হয়ে চারি সম্যক প্রধান ভাবিত এবং বহুলীকৃত করে। কীরূপে ভিক্ষু শীলকে নিশ্রয় করে ও শীলে প্রতিষ্ঠিত হয়ে চারি সম্যক প্রধান ভাবিত এবং বহুলীকৃত করে? এক্ষেত্রে ভিক্ষু অনুৎপন্ন পাপ ও অনুৎপন্ন অকুশলধর্মসমূহ অনুৎপন্নের জন্য, উৎপন্ন পাপ ও উৎপন্ন অকুশলধর্মসমূহ প্রহানের জন্য, অনুৎপন্ন কুশলধর্মসমূহ উৎপন্নের জন্য এবং উৎপন্ন কুশলধর্মসমূহের স্থিতি,সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, চেষ্টা ও উদ্যোগ গ্রহণ করে থাকে। এরূপেই ভিক্ষু শীলকে নিশ্রয় করে ও শীলে প্রতিষ্ঠিত হয়ে চারি সম্যক প্রধান ভাবিত এবং বহুলীকৃত করে।”

(এই বলকরণীয় বর্গ সম্যক প্রধানের ন্যায় বিস্তৃতব্য) দ্বাদশ সূত্র।

বলকরণীয় বর্গ সমাপ্ত।

তস্সুদ্দানং/সূত্রসূচি

বল, বীজ, নাগ, বৃক্ষ, কুম্ভ ও সূক হয় উক্ত;

আকাশ, মেঘ দ্বয়, নৌকা, আগন্তুকও নদী যুক্ত॥


 

৪. এষণা (অন্বেষণ) বর্গ
১-১০. এষণাদি সূত্র দশক
৬৮৫-৬৯৪.১. “হে ভিক্ষুগণ, তিন প্রকার এষণা (অন্বেষণ) বিদ্যমান আছে। সেই ত্রিবিধ কী কী? কাম-এষণা, ভব-এষণা ও ব্রহ্মচর্য-এষণা। এগুলোই হচ্ছে ত্রিবিধ এষণা। ভিক্ষুগণ, এই ত্রিবিধ এষণার অভিজ্ঞান ও পরিজ্ঞানের জন্য এবং পরিক্ষয় ও প্রহানের জন্য চারি সম্যক প্রধান ভাবিত করা উচিত। সেই চারিবিধ কী কী? এক্ষেত্রে ভিক্ষু অনুৎপন্ন পাপ ও অনুৎপন্ন অকুশলধর্মসমূহ অনুৎপন্নের জন্য, উৎপন্ন পাপ ও উৎপন্ন অকুশলধর্মসমূহ প্রহানের জন্য, অনুৎপন্ন কুশলধর্মসমূহ উৎপন্নের জন্য এবং উৎপন্ন কুশলধর্মসমূহের স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, চেষ্টা ও উদ্যোগ গ্রহণ করে থাকে। ভিক্ষুগণ, এই ত্রিবিধ এষণার অভিজ্ঞান ও পরিজ্ঞানের জন্য এবং পরিক্ষয় ও প্রহানের জন্য চারি সম্যক প্রধান ভাবিত করা উচিত।” (বিস্তৃতব্য) দশম সূত্র।

এষণা বর্গ সমাপ্ত।

তস্সুদ্দানং/সূত্রসূচি

এষণা, অহংকার, আসব, ভব, দুঃখ ত্রয়;

খিল, মল, দুঃখ, বেদনা, তৃষ্ণা, প্রার্থনায় শেষ হয়॥


 

৫. ওঘ বর্গ
১-১০. ওঘাদি সূত্র দশক
৬৯৫-৭০৪.১. “হে ভিক্ষুগণ, পাঁচ প্রকার ঊর্ধ্বভাগীয় সংযোজন আছে। সেই পাঁচ প্রকার কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজনের অভিজ্ঞান ও পরিজ্ঞানের জন্য এবং পরিক্ষয় ও প্রহানের জন্য চারি সম্যক প্রধান ভাবিত করা উচিত। সেই চারিবিধ কী কী? এক্ষেত্রে ভিক্ষু অনুৎপন্ন পাপ ও অকুশলধর্মসমূহ অনুৎপন্নের জন্য, উৎপন্ন পাপ ও অকুশলধর্মসমূহ প্রহানের জন্য, অনুৎপন্ন কুশলধর্মসমূহ উৎপন্নের জন্য এবং উৎপন্ন কুশলধর্মসমূহের স্থিতি,সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, চেষ্টা ও উদ্যোগ গ্রহণ করে থাকে। ভিক্ষুগণ, এই পঞ্চ ঊর্ধ্বভাগীয় সংযোজনের অভিজ্ঞান ও পরিজ্ঞানের জন্য এবং পরিক্ষয় ও প্রহানের জন্য চারি সম্যক প্রধান ভাবিত করা উচিত।” (বিস্তৃতব্য)। দশম সূত্র।

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ, অধো-ঊর্ধ্বভাগীয় হয়॥

সম্যক প্রধান-সংযুক্ত সমাপ্ত।


 

৬. বল-সংযুক্ত
১৩. গঙ্গাপেয়্যাল (গঙ্গা পুনরুক্তি) বর্গ
১-১২. বলাদি সূত্র দ্বাদশ
৭০৫-৭১৬.১. “হে ভিক্ষুগণ, পাঁচ প্রকার বল আছে। সেই পঞ্চবিধ কী কী? শ্রদ্ধাবল. বীর্যবল, স্মৃতিবল, সমাধিবল ও প্রজ্ঞাবল। এগুলোই হচ্ছে পঞ্চবল। যেমন,ভিক্ষুগণ, গঙ্গানদী পূর্বদিকে প্রবাহিত, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষুগণ, ভিক্ষু পঞ্চবল ভাবিত ও বহুলীকৃত করে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। কীরূপে ভিক্ষু পঞ্চবল ভাবিত ও বহুলীকৃত করে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী শ্রদ্ধাবল ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বীর্যবল, স্মৃতিবল, সমাধিবল ও প্রজ্ঞাবল ভাবিত করে। এরূপেই ভিক্ষু পঞ্চবল ভাবিত ও বহুলীকৃত করে নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।” দ্বাদশ সূত্র।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দুগুণে দ্বাদশ হয়, তা দ্বারা বর্গ বলা হয়॥


 

২. অপ্রমাদ বর্গ
অপ্রমাদ বর্গ বিস্তৃতব্য।

তস্সুদ্দানং/সূত্রসূচি

তথাগত, পদ, কূট, মূল, সার, বস্সিক উক্ত;

রাজা, চন্দ্র-সূর্য ও বস্ত্রে দশটি পদ যুক্ত॥

বলকরণীয় বর্গ বিস্তৃতব্য।

তস্সুদ্দানং/সূত্রসূচি

বল, বীজ, নাগ, বৃক্ষ, কুম্ভ ও সূক হয় উক্ত;

আকাশ, মেঘ দ্বয়, নৌকা, আগন্তুকও নদী যুক্ত॥

এষণা বর্গ বিস্তৃতব্য।

তস্সুদ্দানং/সূত্রসূচি

এষণা, অহংকার, আসব, ভব, দুঃখ ত্রয়;

খিল, মল, দুঃখ, বেদনা, তৃষ্ণা, প্রার্থনায় শেষ হয়॥


 

৫. ওঘ (স্রোত) বর্গ
১-১০. ওঘাদি সূত্র দশক
৭৪৯-৭৫৮.১. “হে ভিক্ষুগণ, পাঁচ প্রকার ঊর্ধ্বভাগীয় সংযোজন বিদ্যমান আছে। সেই পাঁচ প্রকার কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজনের অভিজ্ঞান ও পরিজ্ঞানের জন্য এবং পরিক্ষয় (ধ্বংস) ও প্রহানের জন্য পঞ্চবল ভাবিত করা উচিত। সেই পঞ্চবিধ কী কী? এক্ষেত্রে ভিক্ষু বিবেক-নিশ্রিত (আশ্রিত), বিরাগ-নিশ্রিত, নিরোধ-নিশ্রিত ও বিসর্জন-পরিণামী শ্রদ্ধাবল ভাবিত করে। অনুরূপভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী বীর্যবল, স্মৃতিবল, সমাধিবল এবং প্রজ্ঞাবল ভাবিত করে। ভিক্ষুগণ, এই পঞ্চ ঊর্ধ্বভাগীয় সংযোজনের অভিজ্ঞান ও পরিজ্ঞানের জন্য এবং পরিক্ষয় ও প্রহানের জন্য পঞ্চবল ভাবিত করা উচিত।” দশম সূত্র।

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ, অধো-ঊর্ধ্বভাগীয় হয়॥


 

৬. গঙ্গাপেয়্যাল (গঙ্গা পুনরুক্তি) বর্গ
১-১২. পূর্বদিকাদি সূত্র দ্বাদশ
৭৫৯-৭৭০.১. “হে ভিক্ষুগণ, যেমন গঙ্গানদী পূর্বদিকে প্রবাহিত, পূর্বাভিমুখী ও পূর্বদিকে ক্রমাবনত; ঠিক এরূপেই ভিক্ষুগণ, পঞ্চবল ভাবিত ও বহুলীকৃত করে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়। পঞ্চবল ভাবিত ও বহুলীকৃত করে ভিক্ষু কীরূপে নির্বাণের দিকে ঝুঁকে পড়ে, নির্বাণাভিমুখী হয় ও নির্বাণে ক্রমোন্নত হয়? এক্ষেত্রে ভিক্ষু রাগবিনয়, দোষবিনয় এবং মোহবিনয় পর্যাবসান করে শ্রদ্ধাবল ভাবিত করে। অনুরূপভাবে ভিক্ষু রাগবিনয়, দোষবিনয় ও মোহবিনয় পর্যাবসান করে বীর্যবল, স্মৃতিবল, সমাধিবল এবং প্রজ্ঞাবল ভাবিত করে। ভিক্ষুগণ, এরূপেই পঞ্চবল ভাবিত ও বহুলীকৃত করে ভিক্ষু নির্বাণের দিকে ঝুঁকে পড়ে, নির্বাণাভিমুখী হয় এবং নির্বাণে ক্রমোন্নত হয়।” (বিস্তৃতব্য)। দ্বাদশ সূত্র।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

ছয় পূর্বদিকে নিম্ন হয়, সমুদ্রে নিম্ন ছয়;

ছয় দুগুণে দ্বাদশ হয়, তা দ্বারা বর্গ বলা হয়॥

অপ্রমাদ বর্গ ও বলকরণীয় বর্গ বিস্তৃতব্য।


 

৯. এষণা (অন্বেষণ) বর্গ
১-১২. এষণাদি সূত্র দ্বাদশ
৭৯২-৮০২.১. এরূপে এষণা সূত্রাদি বিস্তৃতব্য। যথা : রাগবিনয়, দোষবিনয় ও মোহবিনয়...।

এষণা বর্গ সমাপ্ত।

তস্সুদ্দানং/সূত্রসূচি

এষণা, অহংকার, আসব, ভব আর দুঃখ ত্রয়;

খিল, মল, দুঃখ, বেদনা, তৃষ্ণা, প্রার্থনায় শেষ হয়॥


 

১০. ওঘ (স্রোত) বর্গ
১-১০. ওঘাদি সূত্র দশক
৮০৩-৮১২.১. “হে ভিক্ষুগণ, পাঁচ প্রকার ঊর্ধ্বভাগীয় সংযোজন আছে। সেই পাঁচ প্রকার কী কী? রূপরাগ, অরূপরাগ, মান (অহংকার), ঔদ্ধত্য ও অবিদ্যা। এগুলোই হচ্ছে পঞ্চ ঊর্ধ্বভাগীয় সংযোজন। ভিক্ষুগণ, এই পঞ্চ ঊর্ধ্বভাগীয় সংযোজনের অভিজ্ঞান ও পরিজ্ঞান লাভের জন্য, পরিক্ষয় (ধ্বংস) এবং প্রহানের জন্য পঞ্চবল ভাবিত করা উচিত। সেই পঞ্চবিধ কী কী? এক্ষেত্রে ভিক্ষু রাগবিনয়, দোষবিনয় এবং মোহবিনয় পর্যাবসান করে শ্রদ্ধাবল ভাবিত করে। অনুরূপভাবে ভিক্ষু রাগবিনয়, দোষবিনয় ও মোহবিনয় পর্যাবসান করে বীর্যবল, স্মৃতিবল, সমাধিবল এবং প্রজ্ঞাবল ভাবিত করে। ভিক্ষুগণ, এই পঞ্চ ঊর্ধ্বভাগীয় সংযোজনের অভিজ্ঞান ও পরিজ্ঞানের জন্য এবং পরিক্ষয় ও প্রহানের জন্য পঞ্চবল ভাবিত করা উচিত।” দশম সূত্র।

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গ্রন্থি, অনুশয়;

কামগুণ, নীবরণ, স্কন্ধ, অধো-ঊর্ধ্বভাগীয় হয়॥

বল-সংযুক্ত সমাপ্ত।


 

৭. ঋদ্ধিপাদ-সংযুক্ত
১. চাপাল বর্গ
১. অপার সূত্র
৮১৩.১. “হে ভিক্ষুগণ, চারি ঋদ্ধিপাদ ভাবিত ও বহুলীকৃত হলে তা অপর পার বা নির্বাণতীরে গমনের জন্য সংবর্তিত হয়। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত (অনুশীলন) করে, এভাবে ভিক্ষু সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদ ভাবিত করে। ভিক্ষুগণ, এই চারি ঋদ্ধিপাদ ভাবিত ও বহুলীকৃত হলে তা নির্বাণতীরে গমনের জন্য সংবর্তিত হয়।” প্রথম সূত্র।

২. বিরদ্ধ সূত্র
৮১৪.১. “হে ভিক্ষুগণ, চারি ঋদ্ধিপাদ যাদের উপেক্ষিত, তাদের পক্ষে সম্যকরূপে দুঃখক্ষয়কর আর্যমার্গ লাভ করা অসম্ভব। আর ভিক্ষুগণ, চারি ঋদ্ধিপাদ যাদের ভাবিত হয়েছে, তাদের পক্ষে সম্যকরূপে দুঃখক্ষয়কর আর্যমার্গ লাভ করা সম্ভব। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত (অনুশীলন) করে, এভাবে ভিক্ষু সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদ ভাবিত করে। ভিক্ষুগণ, চারি ঋদ্ধিপাদ যাদের উপেক্ষিত, তাদের পক্ষে সম্যকরূপে দুঃখক্ষয়কর আর্যমার্গ লাভ করা অসম্ভব। অধিকন্তু, ভিক্ষুগণ, চারি ঋদ্ধিপাদ যাদের ভাবিত হয়েছে, তাদের পক্ষে সম্যকরূপে দুঃখক্ষয়কর আর্যমার্গ লাভ করা সম্ভব।” দ্বিতীয় সূত্র।

৩. আর্য সূত্র
৬১৫.১. “হে ভিক্ষুগণ, আর্য মুক্তিদায়ক চারি ঋদ্ধিপাদ ভাবিত ও বহুলীকৃত হলে তা তত্রস্থকর্মীর সম্যকরূপে দুঃখক্ষয়ের জন্য পরিচালিত হয়। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত (অনুশীলন) করে, এভাবে ভিক্ষু সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদ ভাবিত করে। ভিক্ষুগণ, আর্য মুক্তিদায়ক চারি ঋদ্ধিপাদ ভাবিত ও বহুলীকৃত হলে তা তত্রস্থকর্মীর সম্যকরূপে দুঃখক্ষয়ের জন্য পরিচালিত হয়।” তৃতীয় সূত্র।

৪. নির্বেদ সূত্র
৮১৬.১. “হে ভিক্ষুগণ, চারি ঋদ্ধিপাদ ভাবিত ও বহুলীকৃত হলে তা শুধুমাত্র নির্বেদ লাভের জন্য, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য সংবর্তিত হয়। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত (অনুশীলন) করে সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ এবং মীমাংসা ঋদ্ধিপাদ ভাবিত (অনুশীলন) করে। ভিক্ষুগণ, এই চারি ঋদ্ধিপাদ ভাবিত, বহুলীকৃত হলে তা শুধুমাত্র নির্বেদ লাভের জন্য, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য সংবর্তিত হয়।” চতুর্থ সূত্র।

৫. ঋদ্ধিপদেস সূত্র
৮১৭.১. “হে ভিক্ষুগণ, অতীতে যে-সকল শ্রমণ-ব্রাহ্মণ আংশিক পরিমাণেও ঋদ্ধিশক্তি লাভ করেছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। ভিক্ষুগণ, অনাগতে যে-সকল শ্রমণ-ব্রাহ্মণ আংশিক পরিমাণও ঋদ্ধিশক্তি লাভ করবেন, তারা সকলেই চারি ঋদ্ধিপাদে ভাবিত ও বহুলীকৃত হবেন। ভিক্ষুগণ, বর্তমানে যে-সকল শ্রমণ-ব্রাহ্মণ আংশিক পরিমাণেও ঋদ্ধিশক্তি লাভ করেছেন, তাদের সকলেরই চারি ঋদ্ধিপাদ ভাবিত ও বহুলীকৃত।

২. সেই চারি প্রকার কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত ও বহুলীকৃত করে, এভাবে ভিক্ষু সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ এবং মীমাংসা ঋদ্ধিপাদ ভাবিত ও বহুলীকৃত করে।”

৩. ভিক্ষুগণ, অতীতে যে-সকল শ্রমণ-ব্রাহ্মণ আংশিক পরিমাণেও ঋদ্ধিশক্তি লাভ করেছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। ভিক্ষুগণ, অনাগতে যে-সকল শ্রমণ-ব্রাহ্মণ আংশিক পরিমাণও ঋদ্ধিশক্তি লাভ করবেন, তারা সকলেই চারি ঋদ্ধিপাদে ভাবিত ও বহুলীকৃত হবেন। ভিক্ষুগণ, বর্তমানে যে-সকল শ্রমণ-ব্রাহ্মণ আংশিক পরিমানেও ঋদ্ধিশক্তি লাভ করেছেন, তাদের সকলেরই চারি ঋদ্ধিপাদ ভাবিত ও বহুলীকৃত।” পঞ্চম সূত্র।

৬. সমত্ত (পরিপূর্ণরূপে) সূত্র
৮১৮.১. “হে ভিক্ষুগণ, অতীতে যে-সকল শ্রমণ-ব্রাহ্মণ পরিপূর্ণরূপে ঋদ্ধিশক্তি লাভ করেছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। ভিক্ষুগণ, অনাগতে যে-সকল শ্রমণ-ব্রাহ্মণ পরিপূর্ণরূপে ঋদ্ধিশক্তি লাভ করবেন, তারা সকলেই চারি ঋদ্ধিপাদে ভাবিত ও বহুলীকৃত হবেন। ভিক্ষুগণ, বর্তমানে যে-সকল শ্রমণ-ব্রাহ্মণ পরিপূর্ণরূপে ঋদ্ধিশক্তি লাভ করেছেন, তাদের সকলেরই চারি ঋদ্ধিপাদ ভাবিত ও বহুলীকৃত।

২. সেই চারি প্রকার কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত ও বহুলীকৃত করে সমাধি-প্রধান ও সংস্কারসমৃদ্ধ বীর্য, চিত্ত এবং মীমাংসা ঋদ্ধিপাদ ভাবিত ও বহুলীকৃত করে।

৩. ভিক্ষুগণ, অতীতে যে-সকল শ্রমণ-ব্রাহ্মণ পরিপূর্ণরূপে ঋদ্ধিশক্তি লাভ করেছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। ভিক্ষুগণ, অনাগতে যে-সকল শ্রমণ-ব্রাহ্মণ পরিপূর্ণরূপে ঋদ্ধিশক্তি লাভ করবেন, তারা সকলেই চারি ঋদ্ধিপাদে ভাবিত ও বহুলীকৃত হবেন। ভিক্ষুগণ, বর্তমানে যে-সকল শ্রমণ-ব্রাহ্মণ পরিপূর্ণরূপে ঋদ্ধিশক্তি লাভ করেছেন, তাদের সকলেরই চারি ঋদ্ধিপাদ ভাবিত ও বহুলীকৃত।” পঞ্চম সূত্র।

৭. ভিক্ষু সূত্র
৮১৯.১. “হে ভিক্ষুগণ, অতীতে যে-সকল ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করেছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। ভিক্ষুগণ, অনাগতে যে-সকল ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করবেন, তাদের সকলেরই চারি ঋদ্ধিপাদ ভাবিত ও বহুলীকৃত হবে। ভিক্ষুগণ এবং বর্তমানেও যে-সকল ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করছেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল।

২. সেই চারি ঋদ্ধিপাদ কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে সমাধি-প্রধান সংস্কারসমৃদ্ধ, বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদ ভাবিত করে (অনুশীলন করে)। ভিক্ষুগণ, অতীতে যে-সকল ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করেছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। ভিক্ষুগণ, অনাগতে যে-সকল ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করবেন, তাদের সকলেরই চারি ঋদ্ধিপাদ ভাবিত ও বহুলীকৃত হবে। ভিক্ষুগণ, বর্তমানে যে-সকল ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করছেন, তাদের সকলেরই চারি ঋদ্ধিপাদ ভাবিত ও বহুলীকৃত।” সপ্তম সূত্র।

৮. বুদ্ধ সূত্র
৮২০.১. “হে ভিক্ষুগণ, ঋদ্ধিপাদ চারি প্রকার। সেই চারি প্রকার কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত (অনুশীলন) করে। এভাবে ভিক্ষু বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদও ভাবিত করে। এগুলোই হচ্ছে চারিবিধ ঋদ্ধিপাদ। ভিক্ষুগণ, এই চারি ঋদ্ধিপাদ ভাবিত ও বহুলীকৃত বিধায় তথাগতকে ‘অর্হৎ সম্যকসম্বুদ্ধ’ বলা হয়।” অষ্ঠম সূত্র।

৯. জ্ঞান সূত্র
৮২১.১. “হে ভিক্ষুগণ, ‘ইহা সমাধি-প্রধান সংস্কারসমৃদ্ধ ছন্দ-ঋদ্ধিপাদ’-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল। ভিক্ষুগণ, সেই সমাধি-প্রধান সংস্কারসমৃদ্ধ ছন্দ-ঋদ্ধিপাদ ভাবিত করা উচিত-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, এভাবে জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল।

২. ভিক্ষুগণ, ‘ইহা সমাধি-প্রধান সংস্কারসমৃদ্ধ বীর্য-ঋদ্ধিপাদ’-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল। ভিক্ষুগণ, সেই সমাধি-প্রধান সংস্কারসমৃদ্ধ বীর্য-ঋদ্ধিপাদ ভাবিত করা উচিত-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, এভাবে জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল।

৩. ভিক্ষুগণ, ‘ইহা সমাধি-প্রধান সংস্কারসমৃদ্ধ চিত্ত-ঋদ্ধিপাদ’-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল। ভিক্ষুগণ, সেই সমাধি-প্রধান সংস্কারসমৃদ্ধ চিত্ত-ঋদ্ধিপাদ ভাবিত করা উচিত-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, এভাবে জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল।

৪. ভিক্ষুগণ, ‘ইহা সমাধি-প্রধান ও সংস্কারসমৃদ্ধ মীমাংসা ঋদ্ধিপাদ’-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল। ভিক্ষুগণ, সেই সমাধি-প্রধান সংস্কারসমৃদ্ধ মীমাংসা ঋদ্ধিপাদ ভাবিত করা উচিত-এরূপ অশ্রুতপূর্ব বিষয়ে আমার চক্ষু উৎপন্ন হয়েছিল, এভাবে জ্ঞান উৎপন্ন হয়েছিল, প্রজ্ঞা উৎপন্ন হয়েছিল এবং বিদ্যা ও আলোক উৎপন্ন হয়েছিল।” নবম সূত্র।

১০. চৈত্য সূত্র
৮২২.১. আমি এরূপ শুনেছি। একসময় ভগবান বৈশালী মহাবনে কূটাগার শালায় অবস্থান করছিলেন। অতঃপর ভগবান পূর্বাহ্ণ সময়ে পরিধেয় বস্ত্র পরিধান করে পাত্র-চীবর গ্রহণপূর্বক বৈশালীতে পিণ্ডচারণের উদ্দেশ্যে প্রবেশ করলেন। আহার কার্য শেষ করে আয়ুষ্মান আনন্দকে বললেন, “আনন্দ, বসার আসন নাও। দিবাবিহারার্থ চাপাল চৈত্যে যাব। সাধু ভন্তে, বলে আয়ুষ্মান আনন্দ ভগবানের আদেশে সম্মত হয়ে আসন গ্রহণপূর্বক ভগবানের পশ্চাৎ পশ্চাৎ অনুবর্ত্তী হলেন। অতঃপর ভগবান যেথায় চাপাল চৈত্য তথায় উপস্থিত হয়ে প্রজ্ঞাপ্ত আসনে উপবেশন করলেন। আয়ুষ্মান আনন্দ ও ভগবানকে অভিবাদন করে একপার্শ্বে উপবেশন করলেন। একপাশে উপবিষ্ট আয়ুষ্মান আনন্দকে ভগবান এরূপ বললেন :

২. “হে আনন্দ, বৈশালী নগরী অতি রমণীয়, উদেন-চৈত্য, গৌতমক-চৈত্য, সত্তন্ব-চৈত্য, বহুপুত্র-চৈত্য, আনন্দচৈত্য এবং চাপাল-চৈত্যও রমণীয়। আনন্দ, যার চারি ঋদ্ধিপাদ ভাবিত (বর্ধিত) ও বহুলীকৃত, অর্জিত, সম্যকরূপে আয়ত্ত, অভ্যস্ত, পরিচিত এবং সম্যকরূপে গৃহীত হয়েছে, তাঁর ইচ্ছা হলে কল্পকাল অথবা অবশিষ্ট কল্পকাল পর্যন্ত অবস্থান করতে পারে। আনন্দ, তথাগতের চারি ঋদ্ধিপাদ ভাবিত ও বহুলীকৃত, অর্জিত, সম্যকরূপে আয়ত্ত, অভ্যস্ত, পরিচিত এবং সম্যকরূপে গৃহীত হয়েছে। আনন্দ, সে কারণে তথাগত ইচ্ছা করলে কল্পকাল অথবা অবশিষ্ট কল্পকাল পর্যন্ত অবস্থান করতে পারেন।”

৩. আয়ুষ্মান আনন্দ ভগবান কর্তৃক এরূপ স্পষ্টভাবে নিমিত্ত প্রকাশিত হলেও এবং স্পষ্ট আভাস প্রদত্ত হলেও তিনি বুঝতে সক্ষম হলেন না। ভগবানের নিকট প্রার্থনা করলেন না যে-ভন্তে ভগবান, আপনি কল্পকাল অবস্থান করুন। হে সুগত, বহুজনের হিত-সুখের জন্য, জীবগণের প্রতি অনুকম্পাপূর্বক, দেব-মানবগণের হিত-মঙ্গল-সুখার্থে কল্পকাল অবস্থান করুন। কেননা, তখন তার চিত্ত মার কর্তৃক অভিভূত ছিল।

৪. এভাবে দ্বিতীয় ও তৃতীয়বারও ভগবান আয়ুষ্মান আনন্দকে সম্বোধন করে বললেন, “হে আনন্দ, বৈশালী নগরী অতি রমণীয়, উদেন-চৈত্য, গৌতমক-চৈত্য, সত্তম্ব-চৈত্য, বহুপুত্র-চৈত্য, আনন্দচৈত্য এবং চাপাল-চৈত্যও রমণীয়। আনন্দ, যাহার চারি ঋদ্ধিপাদ ভাবিত (বর্ধিত) ও বহুলীকৃত, অর্জিত, সম্যকরূপে আয়ত্ত, অভ্যস্ত, পরিচিত এবং সম্যকরূপে গৃহীত হয়েছে, তাঁর ইচ্ছা হলে তিনি কল্পকাল অথবা অবশিষ্ট কল্পকাল পর্যন্ত অবস্থান করতে পারেন। আনন্দ, তথাগতের চারি ঋদ্ধিপাদ ভাবিত ও বহুলীকৃত, অর্জিত, সম্যকরূপে আয়ত্ত, অভ্যস্ত, পরিচিত এবং সম্যকরূপে গৃহীত হয়েছে। আনন্দ সে কারণে তথাগত ইচ্ছা করলে কল্পকাল অথবা অবশিষ্ট কল্পকাল পর্যন্ত অবস্থান করতে পারেন।”

৫. আয়ুষ্মান আনন্দ ভগবান কর্তৃক এরূপ স্পষ্টভাবে নিমিত্ত প্রকাশিত হলেও এবং স্পষ্ট আভাষ প্রদত্ত হলেও তিনি বুঝতে সক্ষম হলেন না। ভগবানের নিকট প্রার্থনা করলেন না যে, ‘ভন্তে ভগবান, আপনি কল্পকাল অবস্থান করুন। হে সুগত, বহুজনের হিত-সুখের জন্য, জীবগণের প্রতি অনুকম্পাপূর্বক, দেব-মানবগণের হিত, মঙ্গল ও সুখার্থে কল্পকাল অবস্থান করুন’। কেননা তার চিত্ত মার কর্তৃক তখন অভিভূত ছিল।

৬. অতঃপর ভগবান আয়ুষ্মান আনন্দকে সম্বোধন করে বললেন, “যাও, আনন্দ, এখন যথেচ্ছা সময় বুঝে কাজ কর। “সাধু ভন্তে,” বলে আয়ুষ্মান আনন্দ প্রত্যুত্তর দিয়ে আসন হতে উঠলেন এবং ভগবানকে অভিবাদন ও প্রদক্ষিণ করে নিকটস্থ এক বৃক্ষমূলে গিয়ে বসলেন। অতঃপর পাপমতি মার আয়ুষ্মান আনন্দের প্রস্থানের পরই ভগবানের নিকট উপস্থিত হয়ে একপাশে দাঁড়াল। সে একপাশে দাঁড়িয়ে ভগবানকে এরূপ বলল, “ভন্তে ভগবান, এখনি আপনি পরিনির্বাপিত হোন! হে সুগত, পরিনির্বাণ প্রাপ্ত হোন। ভন্তে, ভগবানের এখন পরিনির্বাণের সময় হয়েছে। ভন্তে, ভগবান কর্তৃক এরূপ ভাষিত হয়েছিল যে, ‘ওহে পাপমতি, তাবৎ আমি পরিনির্বাণ প্রাপ্ত হবো না, যাবৎ আমার ভিক্ষু শ্রাবকগণ আর্যমার্গ লাভ করে নিপুণ, বিনীত, বিশারদ, বহুশ্রুত, ধর্মধারী, ধর্মানুধর্মে প্রতিপন্ন, সমীচীন-পথে প্রতিপন্ন, অনুধর্মচারী (যথাধর্ম পালনকারী) হবে না। স্বীয় আচার্যবাদ (সম্যকসম্বুদ্ধেরবাদ) শিক্ষা করে জন সমাজে প্রচার, ধর্মদেশনা ও নানাভাবে অপরকে ধর্ম জ্ঞাপন করতে পারবে না, অজ্ঞাতরূপ প্রসার ঢাকনা টেনে ধর্ম খুলে দিতে, ভাগ করে দেখাতে ও সবল করে ব্যাখ্যা করতে সমর্থ হবে না। উৎপন্ন পরনিন্দার ধর্মত প্রতিবাদ, ভালোরূপে নিগ্রহ করতে, চিত্তাকর্ষক, পাপনাশক ও অধর্ম ধ্বংসকারক ধর্মদেশনা করতে সমর্থ হবে না।’

৭. ভন্তে, এখন ভগবানের ভিক্ষু শ্রাবকগণ আর্যমার্গ লাভে পটু, বিনীত, বিশারদ, বহুশ্রুত, ধর্মধারী, ধর্মানুধর্মে প্রতিপন্ন, সমীচীন-পথে প্রতিপন্ন, অনুধর্মচারী (যথাধর্ম পালনকারী) হয়েছেন। তাঁরা স্বীয় আচার্যবাদ (সম্যকসম্বুদ্ধের মতবাদ) শিক্ষা করে জনসমাজের ধর্ম প্রচার, জ্ঞাপন, স্থাপন, উন্মোচন, ধর্ম বিভাগ করে সরলভাবে ব্যাখ্যা করতে সমর্থ হয়েছেন; উৎপন্ন পরনিন্দাকে ধর্মত সুনিগ্রহ করে পাপবিতারক, পাপ ধ্বংসকারক ধর্মদেশনা করতে সমর্থতা লাভ করেছেন। ভন্তে ভগবান, এখন আপনি পরিনির্বাপিত হোন! হে সুগত, এখন আপনি পরিনির্বাণ প্রাপ্ত হোন।

৮. ভন্তে, ভগবান কর্তৃক এরূপ উক্ত হয়েছিল যে, ‘পাপমতি, যাবৎ আমার ভিক্ষুণী শ্রাবিকাগণ আর্যমার্গ লাভ করে নিপুণা, বিনীতা, বিশারদা, বহুশ্রুতা, ধর্মধারিণী, ধর্মানুধর্মে প্রতিপন্না, সমীচীন-পথে প্রতিপন্না, অনুধর্মচারিণী (যথাধর্ম পালনকারিণী) না হবেন; যাবৎ তারা স্বীয় আচার্যবাদ (সম্যকসম্বুদ্ধের মতবাদ) শিক্ষা করে জনসমাজে ধর্মপ্রচার, ধর্মদেশনা, স্থাপন, প্রজ্ঞাপন, উন্মোচন ও নানা প্রকারে ধর্ম বিভাগ করতে সমর্থা না হবেন; যাবৎ ধর্ম সরলভাবে ব্যাখ্যা করে বুঝাতে সক্ষম না হবেন; বিধর্মীদের সকল মিথ্যা-অপবাদ ধর্মত নিগ্রহ করে পাপ প্রতিহারক ধর্মদেশনা করতে সমর্থ না হবেন, হে পাপমতি মার, তাবৎকাল পর্যন্ত আমি পরিনির্বাপিত হবো না।’

৯. ভন্তে, ভগবান, এখন আপনার ভিক্ষুণী শ্রাবিকাগণ আর্যমার্গ লাভ করে নিপুণা, বিনীতা, বিশারদা, বহুশ্রুতা, ধর্মধারিণী, ধর্মানুধর্মে প্রতিপন্না, সমীচীন-পথে প্রতিপন্না, অনুধর্মচারিণী (যথাধর্ম পালনকারিণী) হয়েছেন। এখন তাঁরা স্বীয় আচার্যবাদ (সম্যকসম্বুদ্ধের মতবাদ) শিক্ষা করে জনসমাজে ধর্মপ্রচার, ধর্মদেশনা, স্থাপন, প্রজ্ঞাপন, উন্মোচন ও নানা প্রকারে ধর্ম বিভাগ করতে সমর্থা হয়েছেন। এখন তাঁরা ধর্ম বিভাগ করে সহজ সরলভাবে ব্যাখ্যা করে বুঝাতে দক্ষতা লাভ করেছেন। এখন তারা অপরের সকল মিথ্যা অপবাদ ধর্মত সুনিগ্রহ করে পাপ বিতারক, পাপনাশক ধর্মদেশনা করতে সমর্থতা লাভ করেছেন। ভন্তে ভগবান, এখন আপনি পরিনির্বাপিত হোন! সুগত, আপনি পরিনির্বাপিত হোন! ভন্তে, এখন ভগবানের পরিনির্বাণের সময় হয়েছে।

১০. ভন্তে, ভগবান কর্তৃক এরূপ উক্ত হয়েছিল, ‘হে পাপমতি মার, যাবৎ আমার গৃহী উপাসকগণ আর্যমার্গ লাভ করে নিপুণ, বিনিত, বিশারদ, বহুশ্রুত, ধর্মধারী, ধর্মানুধর্মে প্রতিপন্ন, সমীচীন-পথে প্রতিপন্ন, অনুধর্মচারী (যথাধর্ম পালনকারী) না হবেন; যাবৎ তাঁরা স্বীয় আচার্যবাদ (সম্যকসম্বুদ্ধের মতবাদ) শিক্ষা করে জনসমাজে ধর্মপ্রচার, ধর্মদেশনা, স্থাপন, প্রজ্ঞাপন, উন্মোচন ও নানা প্রকারে ধর্ম বিভাগ করতে সমর্থ না হবেন; যাবৎ ধর্ম সরলভাবে ব্যাখ্যা করে বুঝাতে সক্ষম না হবেন; বিধর্মীদের মিথ্যা-অপবাদ সকল ধর্মত নিগ্রহপূর্বক পাপ প্রতিহারক ধর্মদেশনা করতে সমর্থ না হবেন, তাবৎকাল পর্যন্ত আমি পরিনির্বাপিত হবো না।’

১১. ভন্তে, এখন ভগবানের গৃহী উপাসকগণ আর্যমার্গ লাভ করে নিপুণ, বিনীত, বিশারদ, বহুশ্রুত, ধর্মধারী, ধর্মানুধর্মে প্রতিপন্ন, সমীচীন-পথে প্রতিপন্ন, অনুধর্মচারী (যথাধর্ম পালনকারী) হয়েছেন; এখন তারা স্বীয় আচার্যবাদ (সম্যকসম্বুদ্ধের মতবাদ) শিক্ষা করে জনসমাজে ধর্মপ্রচার, ধর্মদেশনা, স্থাপন, প্রজ্ঞাপন, উন্মোচন ও নানা প্রকারে ধর্ম বিভাগ করতে সমর্থ হয়েছেন; এখন তাঁরা ধর্ম বিভাগ করে সহজ ও সরলভাবে ব্যাখ্যা করে বুঝাতে দক্ষতা লাভ করেছেন। এখন তাঁরা অপরের মিথ্যা-অপবাদ সকল ধর্মত সুনিগ্রহ করে পাপ বিতারক, পাপনাশক ধর্মদেশনা করতে সমর্থতা লাভ করেছেন। ভন্তে, ভগবান, এখন আপনি পরিনির্বাপিত হোন! সুগত, এখন পরিনির্বাপিত হোন! ভন্তে, এখন ভগবানের পরিনির্বাণের সময় হয়েছে।

১২. ভন্তে, ভগবান কর্তৃক এরূপ উক্ত হয়েছিল, ‘হে পাপমতি মার, যাবৎ আমার গৃহী উপাসিকাগণ আর্যমার্গ লাভ করে নিপুণা, বিনীতা, বিশারদা, বহুশ্রুতা, ধর্মধারিণী, ধর্মানুধর্মে প্রতিপন্না, সমীচীন-পথে প্রতিপন্না, অনুধর্মচারিণী (যথাধর্ম পালনকারিণী) না হবেন; যাবৎ তাঁরা স্বীয় আচার্যবাদ (সম্যকসম্বুদ্ধের মতবাদ) শিক্ষা করে জনসমাজে ধর্মপ্রচার, ধর্মদেশনা, স্থাপন, প্রজ্ঞাপন, উন্মোচন ও নানা প্রকারে ধর্ম বিভাগ করতে সমর্থ না হবেন; যাবৎ ধর্ম সরলভাবে ব্যাখ্যা করে বুঝাতে সক্ষম না হবেন; বিধর্মীদের মিথ্যা-অপবাদ সকল ধর্মত নিগ্রহপূর্বক পাপ প্রতিহারক ধর্মদেশনা করতে সমর্থা না হবেন, তাবৎকাল পর্যন্ত আমি পরিনির্বাপিত হবো না।’

১৩. ভন্তে, এখন ভগবানের গৃহী উপাসিকাগণ আর্যমার্গ লাভ করে নিপুণা, বিনয়িতা, বিশারদা, বহুশ্রুতা, ধর্মধারিণী, ধর্মানুধর্মে প্রতিপন্না, সমীচীন-পথে প্রতিপন্না, অনুধর্মচারিণী (যথাধর্ম পালনকারিণী) হয়েছেন। এখন তাঁরা স্বীয় আচার্যবাদ (সম্যকসম্বুদ্ধের মতবাদ) শিক্ষা করে জনসমাজে ধর্মপ্রচার, ধর্মদেশনা, স্থাপন, প্রজ্ঞাপন, উন্মোচন ও নানা প্রকারে ধর্ম বিভাগ করতে সমর্থা হয়েছেন। এখন তাঁরা ধর্ম বিভাগ করে সহজ সরলভাবে ব্যাখ্যা করে বুঝাতে দক্ষতা লাভ করেছেন। এখন তাঁরা অপরের মিথ্যা-অপবাদ সকল ধর্মত সুনিগ্রহ করে পাপবিতারক, পাপনাশক ধর্মদেশনা করতে সমর্থতা লাভ করেছেন। ভন্তে, ভগবান, এখনি আপনি পরিনির্বাপিত হোন! সুগত, আপনি পরিনির্বাপিত হোন! ভন্তে, এখন ভগবানের পরিনির্বাণের সময় হয়েছে।

১৪. ভন্তে, ভগবান কর্তৃক এরূপ উক্ত হয়েছিল, ‘হে পাপমতি মার, যতদিন পর্যন্ত আমার এই ব্রহ্মচর্য শাসন সমৃদ্ধিযুক্ত, বর্ধিত, বিস্তৃত, বহুজন জ্ঞাত, সর্বাকারে বিপুলভাব প্রাপ্ত হবে না ও যতদিন দেব-মানবগণের নিকট সুপ্রকাশিত হবে না, ততদিন যাবৎ আমি পরিনির্বাণ প্রাপ্ত হবো না।’

১৫. ভন্তে, এখন ভগবানের ব্রহ্মচর্য শাসন সমৃদ্ধিযুক্ত, বর্ধিত, বিস্তৃত, বহুজনজ্ঞাত, সর্বাকারে বিপুলভাব প্রাপ্ত হয়েছে এবং দেব-মানবগণের নিকট সুপ্রকাশিত হয়েছে। অতএব ভন্তে ভগবান, এখন আপনি পরিনির্বাপিত হোন! হে সুগত, আপনি পরিনির্বাপিত হোন। ভন্তে, এখন ভগবানের পরিনির্বাণের যথোচিত সময় হয়েছে।

১৬. এভাবে উক্ত হলে ভগবান পাপমতি মারকে এরূপ বললেন, ‘হে পাপমতি মার, তুমি এখন নিশ্চিন্ত হও। অচিরেই তথাগত পরিনির্বাণ প্রাপ্ত হবেন। অদ্য হতে তিন মাস পরে তথাগত পরিনির্বাণ প্রাপ্ত হবেন।’

১৭. অতঃপর ভগবান চাপাল-চৈত্যে স্মৃতি ও জ্ঞানযোগে (সম্প্রজ্ঞান অবস্থায়) স্বীয় আয়ুসংস্কার বিসর্জন করলেন। (অর্থাৎ এখন হতে তিন মাসের পর বৈশাখী পূর্ণিমা পর্যন্ত আমার প্রাণবায়ু সচল থাকুক; তারপর নিরুদ্ধ হোক বলে অধিষ্ঠান করলেন) ভগবান আয়ুসংস্কার বিসর্জন করলে, অতি ভীষণ লোমহর্ষক ভূমিকম্প আরম্ভ হলো এবং দেবদুন্দুভি ধ্বনিত হলো। অতঃপর ভগবান সংস্কারে অনিত্যতাসূচক অর্থ বিদিত হয়ে তৎকালে এই প্রীতি গাথা ভাষণ করলেন :

“তুলাতুল ভবসংস্কার সম্ভবের হেতুভূত,

বিসর্জিলেন মহামুনি আধ্যাত্মিক রত;

আত্ম সঞ্জাত ক্লেশ বিদারিলেন সেই সমাহিত।” দশম সূত্র।

চাপাল বর্গ সমাপ্ত।

তস্সুদ্দানং/সূত্রসূচি

অপার, বিরুদ্ধ, আর্য আর নির্বেদ সূত্র;

প্রদেশ, সমত্ত, ভিক্ষু, বুদ্ধ, জ্ঞান ও চৈত্য সূত্র॥


 

২. প্রাসাদ কম্পন বর্গ
১. পূর্ব সূত্র
৮২৩.১. শ্রাবস্তী নিদান। “হে ভিক্ষুগণ, সম্বোধিলাভের পূর্বে অনভিসম্বুদ্ধ তথা বোধিসত্ত্বাবস্থায় আমার মনে এরূপ চিন্তার উদয় হয়েছিল, ‘ঋদ্ধিপাদ ভাবনার কারণ কী এবং হেতুই বা কী?’

২. ভিক্ষুগণ, তখন আমার মনে এরূপ ভাবোদয় হয়েছিল, ভিক্ষুগণ, ‘এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে, আমার এই ছন্দ অতিলীন (অতিমৃদু) হবে না, আবার অত্যন্ত প্রবলও হবে না, অধ্যাত্মে (ভেতরে) সংক্ষিপ্ত হবে না এবং বাইরেও বিক্ষিপ্ত হবে না। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো (নিচ) তেমন ঊর্ধ্ব, ঊর্ধ্ব যেমন, তেমই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।’

২. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ বীর্য-ঋদ্ধিপাদ ভাবিত করে, আমার এই বীর্য অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৩. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ চিত্ত-ঋদ্ধিপাদ ভাবিত করে, আমার এই চিত্ত অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৪. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ মীমাংসা ঋদ্ধিপাদ ভাবিত করে, আমার এই মীমাংসা অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৫. এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বহু প্রকারে ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব, তিরোভাব (অন্তর্ধান) করে, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে;পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে।

৬. এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বিশুদ্ধ, অমানুষিক, দিব্যকর্ণ দ্বারা দূরবর্তী ও সমীপস্থ' দেব ও মনুষ্য উভয় শব্দ শ্রবণ করে।

৭. এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু নিজের চিত্ত দ্বারা অপর সত্ত্ব ও ব্যক্তিদের চিত্ত স্বচিত্তে পরীক্ষা করে জানে। সে সরাগ-চিত্তকে (কামলালসাপূর্ণ) ‘সরাগ-চিত্তরূপে’ জানে; বীতরাগ (কামলালসাহীন) চিত্তকে ‘বীতরাগ-চিত্তরূপে’ জানে; সদ্বেষ-চিত্তকে ‘সদ্বেষ-চিত্তরূপে’ জানে; বীতদ্বেষ (দ্বেষহীন)-চিত্তকে ‘বীতদ্বেষ-চিত্তরূপে’ জানে; সমোহ (মোহাচ্ছন্ন)-চিত্তকে ‘সমোহ-চিত্তরূপে’ জানে; বীতমোহ (মোহহীন) চিত্তকে ‘বীতমোহ-চিত্তরূপে’ জানে; বিক্ষিপ্ত চিত্তকে ‘বিক্ষিপ্ত চিত্তরূপে’ জানে; সংক্ষিপ্ত (একাগ্র) চিত্তকে ‘সংক্ষিপ্ত-চিত্তরূপে’ জানে; মহদ্গত (অত্যুচ্চ) চিত্তকে ‘মহদ্গত চিত্তরূপে’ জানে; অমহদ্গত চিত্তকে ‘অমহদ্গত-চিত্তরূপে’ জানে; সউত্তর (উচ্চতর)-চিত্তকে ‘সউত্তর-চিত্তরূপে’ জানে; অনুত্তর (অতুল্য)-চিত্তকে ‘অনুত্তর-চিত্তরূপে’ জানে; সমাহিত-চিত্তকে ‘সমাহিত-চিত্তরূপে’ জানে; অসমাহিত-চিত্তকে ‘অসমাহিত-চিত্তরূপে’ জানে; বিমুক্তচিত্তকে ‘বিমুক্তচিত্তরূপে’ জানে এবং অবিমুক্তচিত্তকে ‘অবিমুক্তচিত্তরূপে’ জানে।

৮. ভিক্ষুগণ, এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বহু প্রকারে পূর্বনিবাসস্মৃতি সম্পর্কে জানতে পারে। যেমন : এক জন্ম, দুই জন্ম, তিন জন্ম, চার জন্ম, পাঁচ জন্ম, দশ জন্ম, বিশ জন্ম, ত্রিশ জন্ম, চল্লিশজন্ম, পঞ্চাশ জন্ম, শত জন্ম, সহস্র জন্ম, শত সহস্র (লক্ষ) জন্ম, এমনকি বহু সংবর্ত কল্প, বহু বিবর্ত কল্প ও বহু সংবর্তিত কল্পে-‘অমুক জন্মে আমার এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ এবং এই পরিমাণ আয়ু ছিল। সেখান হতে চ্যুত হয়ে এস্থানে জন্মগ্রহণ করেছি। এরূপে সে অপরজন সম্বন্ধেও জানতে পারে যে, ‘অমুক জন্মে তার এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ এবং এই পরিমাণ আয়ু ছিল। সেখান হতে চ্যুত হয়ে সে এস্থানেজন্মগ্রহণ করেছে। এরূপ আকার ও গতিসহ বহু প্রকার পূর্বজন্ম অনুস্মরণ করে।

৯. এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বিশুদ্ধ, লোকাতীত দিব্য-চক্ষু দ্বারা হীন-প্রণীত, সুবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় দেখতে পায়। ‘এসকল সত্ত্বগণ কায়-বাক্য ও মনদুশ্চরিত্রসমন্বিত, আর্যগণের নিন্দুক, মিথ্যাদৃষ্টিসম্পন্ন এবং মিথ্যাদৃষ্টি-সম্ভূত কর্ম করার দরুন কায়ভেদে মৃত্যুর পর বিনিপাত নরকে উৎপন্ন হয়েছে। পক্ষান্তরে, এসকল সত্ত্বগণ কায়-বাক্য ও মনসুচরিতসমন্বিত, আর্যগণের প্রশংসাকারী, সম্যক দৃষ্টিপরায়ণ ও সম্যক দৃষ্টিজাত কর্ম সম্পাদন করার ফলে কায়ভেদে মৃত্যুর পর সুগতি স্বর্গলোকে উৎপন্ন হয়েছে। স্ব স্ব কর্মানুসারে গতিপ্রাপ্ত, হীনোৎকৃষ্ট, সৃবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় বিশুদ্ধ, লোকাতীত বিদ্যচক্ষু দ্বারা সে প্রকৃষ্টরূপে জানে।

১০. ভিক্ষুগণ, এরূপে ভিক্ষু চারি ঋদ্ধিপাদ ভাবিত ও বহুলীকৃত করে আসবসমূহের ক্ষয়ে অনাসব হয়ে এবং ইহজীবনে স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি উপলব্ধি ও লাভ করে অবস্থান করে।” প্রথম সূত্র।

২. মহাফল সূত্র
৮২৪.১. “হে ভিক্ষুগণ, এই চারি ঋদ্ধিপাদ ভাবিত ও বহুলীকৃত হলে মহাফল ও মহা-আনিশংস লাভ হয়। ভিক্ষুগণ, কীরূপে চারি ঋদ্ধিপাদ ভাবিত ও বহুলীকৃত হলে মহাফল ও মহা-আনিশংস লাভ হয়?

২. ভিক্ষুগণ, এক্ষেত্রে ভিক্ষু সমাধি-প্রধান সংস্কারসমৃদ্ধ ছন্দ-ঋদ্ধিপাদ ভাবিত করে : ‘আমার এই ছন্দ অতিলীন (অতিমৃদু) আবার অত্যন্ত প্রবলও হবে না এবং অধ্যাত্মে (ভেতরে) সংক্ষিপ্ত ও বাইরে বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো (নিচ) তেমন ঊর্ধ্ব, ঊর্ধ্ব যেমন তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৩. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ বীর্য-ঋদ্ধিপাদ ভাবিত করে : ‘আমার এই বীর্য অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৪. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ চিত্ত-ঋদ্ধিপাদ ভাবিত করে : ‘আমার এই চিত্ত অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৫. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ মীমাংসা ঋদ্ধিপাদ ভাবিত করে : ‘আমার এই মীমাংসা অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে। ভিক্ষুগণ, এরূপেই চারি ঋদ্ধিপাদ ভাবিত ও বহুলীকৃত হলে মহাফল ও মহা-আনিশংস লাভ হয়।

৬. ভিক্ষুগণ, এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বহু প্রকারে ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব, তিরোভাব (অন্তর্ধান) করে, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে।

৭. এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বিশুদ্ধ, অমানুষিক, দিব্যকর্ণ দ্বারা দূরবর্তী ও সমীপস্থ' দেব ও মনুষ্য উভয় শব্দ শ্রবণ করে।

৮. এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু নিজের চিত্ত দ্বারা অপর সত্ত্ব ও ব্যক্তিদের চিত্ত স্বচিত্তে পরীক্ষা করে জানে। সে সরাগ-চিত্তকে (কামলালসাপূর্ণ) ‘সরাগ-চিত্তরূপে’ জানে; বীতরাগ (কামলালসাহীন) চিত্তকে ‘বীতরাগ-চিত্তরূপে’ জানে; সদ্বেষ-চিত্তকে ‘সদ্বেষ-চিত্তরূপে’ জানে; বীতদ্বেষ (দ্বেষহীন)-চিত্তকে ‘বীতদ্বেষ-চিত্তরূপে’ জানে; সমোহ (মোহাচ্ছন্ন)-চিত্তকে ‘সমোহ-চিত্তরূপে’ জানে; বীতমোহ (মোহহীন) চিত্তকে ‘বীতমোহ-চিত্তরূপে’ জানে; বিক্ষিপ্ত চিত্তকে ‘বিক্ষিপ্ত চিত্তরূপে’ জানে; সংক্ষিপ্ত (একাগ্র) চিত্তকে ‘সংক্ষিপ্ত-চিত্তরূপে’ জানে; মহদ্গত (অত্যুচ্চ) চিত্তকে ‘মহদ্গত চিত্তরূপে’ জানে; অমহদ্গত চিত্তকে ‘অমহদ্গত-চিত্তরূপে’ জানে; সউত্তর (উচ্চতর)-চিত্তকে ‘সউত্তর-চিত্তরূপে’ জানে; অনুত্তর (অতুল্য)-চিত্তকে ‘অনুত্তর-চিত্তরূপে’ জানে; সমাহিত-চিত্তকে ‘সমাহিত-চিত্তরূপে’ জানে; অসমাহিত-চিত্তকে ‘অসমাহিত-চিত্তরূপে’ জানে; বিমুক্তচিত্তকে ‘বিমুক্তচিত্তরূপে’ জানে এবং অবিমুক্তচিত্তকে ‘অবিমুক্তচিত্তরূপে’ জানে।

৯. ভিক্ষুগণ, এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বহু প্রকারে পূর্বনিবাসস্মৃতি সম্পর্কে জানতে পারে। যেমন : এক জন্ম, দুই জন্ম, তিন জন্ম, চার জন্ম, পাঁচ জন্ম, দশ জন্ম, বিশ জন্ম, ত্রিশ জন্ম, চল্লিশজন্ম, পঞ্চাশ জন্ম, শত জন্ম, সহস্র জন্ম, শত সহস্র (লক্ষ) জন্ম, এমনকি বহু সংবর্ত কল্প, বহু বিবর্ত কল্প ও বহু সংবর্তিত কল্পে-‘অমুক জন্মে আমার এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ এবং এই পরিমাণ আয়ু ছিল। সেখান হতে চ্যুত হয়ে এস্থানেজন্মগ্রহণ করেছি। এরূপে সে অপরজন সম্বন্ধেও জানতে পারে যে, ‘অমুক জন্মে তার এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ এবং এই পরিমাণ আয়ু ছিল। সেখান হতে চ্যুত হয়ে সে এস্থানেজন্মগ্রহণ করেছে। এরূপ আকার ও গতিসহ বহু প্রকার পূর্বজন্ম অনুস্মরণ করে।

১০. এরূপে ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বিশুদ্ধ, লোকাতীত দিব্য-চক্ষু দ্বারা হীন-প্রণীত, সুবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় দেখতে পায়। ‘এসকল সত্ত্বগণ কায়-বাক্য ও মনদুশ্চরিত্র-সমন্বিত, আর্যগণের নিন্দুক, মিথ্যাদৃষ্টিসম্পন্ন এবং মিথ্যাদৃষ্টি-সম্ভূত কর্ম করার দরুন কায়ভেদে মৃত্যুর পর বিনিপাত নরকে উৎপন্ন হয়েছে। পক্ষান্তরে, এসকল সত্ত্বগণ কায়-বাক্য ও মনসুচরিতসমন্বিত, আর্যগণের প্রশংসাকারী, সম্যক দৃষ্টিপরায়ণ ও সম্যক দৃষ্টিজাত কর্ম সম্পাদন করার ফলে কায়ভেদে মৃত্যুর পর সুগতি স্বর্গলোকে উৎপন্ন হয়েছে। স্ব স্ব কর্মানুসারে গতিপ্রাপ্ত, হীনোৎকৃষ্ট, সৃবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় বিশুদ্ধ, লোকাতীত বিদ্যচক্ষু দ্বারা সে প্রকৃষ্টরূপে জানে।

১১. ভিক্ষুগণ, এরূপে ভিক্ষু চারি ঋদ্ধিপাদ ভাবিত ও বহুলীকৃত করে আসবসমূহের ক্ষয়ে অনাসব হয়ে এবং ইহজীবনে স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি উপলব্ধি ও লাভ করে অবস্থান করে।” দ্বিতীয় সূত্র।

৩. ছন্দসমাধি সূত্র
৮২৫.১. “হে ভিক্ষুগণ, ভিক্ষু ছন্দকে (ইচ্ছাকে) নিশ্রয় করে সমাধি ও চিত্তের একাগ্রতা লাভ করে; ইহাকে ‘ছন্দসমাধি’ বলা হয়। সে অনুৎপন্ন পাপ-অকুশলধর্মসমূহ অনুৎপাদনের জন্য, উৎপন্ন পাপ-অকুশলধর্মসমূহ পরিত্যাগের জন্য, অনুৎপন্ন কুশলধর্মসমূহ উৎপত্তির জন্য এবং উৎপন্ন কুশলধর্মসমূহ স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, প্রচেষ্টা ও প্রয়াস করে এবং চিত্তকে তৎবিষয়ে নমিত ও সাগ্রহে চেষ্টা করে। ইহাকে ‘প্রধান সংস্কার’ বলা হয়। ভিক্ষুগণ, এরূপে এই ছন্দ, ছন্দসমাধি এবং প্রধান সংস্কারকে বলা হয়-‘সমাধি-প্রধান ও সংস্কারসমৃদ্ধ ছন্দ-ঋদ্ধিপাদ’।

২. ভিক্ষুগণ, ভিক্ষু বীর্যকে নিশ্রয় করে সমাধি ও চিত্তের একাগ্রতা লাভ করে; ইহাকে ‘বীর্য-সমাধি’ বলা হয়। সে অনুৎপন্ন পাপ-অকুশলধর্মসমূহ অনুৎপাদনের জন্য, উৎপন্ন পাপ-অকুশলধর্মসমূহ পরিত্যাগের জন্য, অনুৎপন্ন কুশলধর্মসমূহ উৎপত্তির জন্য এবং উৎপন্ন কুশলধর্মসমূহ স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, প্রচেষ্টা ও প্রয়াস করে এবং চিত্তকে তদ্বিষয়ে নমিত ও সাগ্রহে চেষ্টা করে। ইহাকে ‘প্রধান সংস্কার’ বলা হয়। ভিক্ষুগণ, এরূপে এই বীর্য, বীর্যসমাধি এবং প্রধান সংস্কারকে বলা হয়-‘সমাধি-প্রধান ও সংস্কারসমৃদ্ধ বীর্য-ঋদ্ধিপাদ’।

৩. ভিক্ষুগণ, ভিক্ষু চিত্তকে নিশ্রয় করে সমাধি ও চিত্তের একাগ্রতা লাভ করে; ইহাকে ‘চিত্তসমাধি’ বলা হয়। সে অনুৎপন্ন পাপ-অকুশলধর্মসমূহ অনুৎপাদনের জন্য, উৎপন্ন পাপ-অকুশলধর্মসমূহ পরিত্যাগের জন্য, অনুৎপন্ন কুশলধর্মসমূহ উৎপত্তির জন্য এবং উৎপন্ন কুশলধর্মসমূহ স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, প্রচেষ্টা ও প্রয়াস করে এবং চিত্তকে তৎবিষয়ে নমিত ও সাগ্রহে চেষ্টা করে। ইহাকে ‘প্রধান সংস্কার’ বলা হয়। ভিক্ষুগণ, এরূপে এই চিত্ত, চিত্তসমাধি এবং প্রধান সংস্কারকে বলা হয়-‘সমাধি-প্রধান ও সংস্কারসমৃদ্ধ চিত্ত-ঋদ্ধিপাদ’।

৪. ভিক্ষুগণ, ভিক্ষু মীমাংসাকে নিশ্রয় করে সমাধি ও চিত্তের একাগ্রতা লাভ করে; ইহাকে ‘মীমাংসা-সমাধি’ বলা হয়। সে অনুৎপন্ন পাপ-অকুশলধর্মসমূহ অনুৎপাদনের জন্য, উৎপন্ন পাপ-অকুশলধর্মসমূহ পরিত্যাগের জন্য, অনুৎপন্ন কুশলধর্মসমূহ উৎপত্তির জন্য এবং উৎপন্ন কুশলধর্মসমূহ স্থিতি, সুরক্ষা, বৃদ্ধি, বৈপুল্য, বর্ধন ও পূর্ণতার জন্য ইচ্ছা, প্রচেষ্টা ও প্রয়াস করে এবং চিত্তকে তৎবিষয়ে নমিত ও সাগ্রহে চেষ্টা করে। ইহাকে ‘প্রধান সংস্কার’ বলা হয়। ভিক্ষুগণ, এরূপে এই মীমাংসা, মীমাংসা সমাধি এবং প্রধান সংস্কারকে বলা হয়-‘সমাধি-প্রধান ও সংস্কারসমৃদ্ধ মীমাংসা ঋদ্ধিপাদ।’” তৃতীয় সূত্র।

৪. মৌদগল্লায়ন সূত্র
৮২৬.১. আমি এরূপ শুনেছি। একসময় ভগবান শ্রাবস্তীর মিগারমাতার পূর্বারাম বিহারে অবস্থান করছিলেন। সেই সময়ে বহু ভিক্ষু অবিনীত উদ্ধত, চপল, মুখরা, বাচাল, বিস্মৃতিপ্রবণ, অসম্প্রজ্ঞানী, অসমাহিত, বিক্ষিপ্তচিত্ত ও স্তুলইন্দ্রিয় হয়ে মিগারমাতার বিহারে নিচ তলায় অবস্থান করছিলেন।

২. অতঃপর ভগবান আয়ুষ্মান মহামৌদগল্লায়নকে সম্বোধন করে বললেন, “হে মৌদগল্লায়ন, তোমার সব্রহ্মচারীগণ অবিনীত উদ্ধত, চপল, মুখরা, বাচাল, বিস্মৃতিপ্রবণ, অসম্প্রজ্ঞানী, অসমাহিত, বিক্ষিপ্ত চিত্ত ও স্তুলইন্দ্রিয় হয়ে মিগারমাতার বিহারে নিচ তলায় অবস্থান করছে। যাও মৌদগল্লায়ন তাদের সংবেগ উৎপাদন করে ধর্মবোধ সৃষ্টি করো।”

৩. “তথাসু্ত ভন্তে,” এরূপ বলে আযুষ্মান মহামৌদগল্লায়ন ভগবানের কথায় সম্মত হয়ে এমন ঋদ্ধিশক্তি প্রয়োগ করলেন, যদ্দরুন তিনি নিজ পায়ের বৃদ্ধাঙ্গুল দ্বারা মিগারমাতার প্রাসাদ প্রকম্পিত ও সঞ্চারিত করলেন। অতঃপর সেই ভিক্ষুগণ উদ্বিগ্ন ও রোমাঞ্চিত হয়ে একপাশে দাঁড়ালেন-“কী আশ্চর্য! কী অদ্ভুত! মিগারমাতার প্রাসাদ বাতাস হতে সুরক্ষিত, দৃঢ়, সুস্থির, অচল এবং অপ্রকম্পিত। অথচ এখন আন্দোলিত, প্রকম্পিত ও সঞ্চারিত হচ্ছে!”

৪. অতঃপর ভগবান সেই ভিক্ষুদের নিকট উপস্থিত হয়ে এরূপ বললেন, ভিক্ষুগণ, তোমরা কীজন্য উদ্বিগ্ন, রোমাঞ্চিত হয়ে একপার্শ্বে দাঁড়িয়ে আছ?” “ভন্তে, কী আশ্চর্য! কী অদ্ভুত! মিগারমাতার প্রাসাদ বাতাস হতে সুরক্ষিত, দৃঢ়, সুস্থির, অচল এবং অপ্রকম্পিত। অথচ এখন আন্দোলিত, প্রকম্পিত ও সঞ্চারিত হচ্ছে!” “ভিক্ষুগণ, তোমাদের সংবেগ উৎপত্তির কামনায় আয়ুষ্মান মৌদগল্লায়ন ভিক্ষু কর্তৃক বৃদ্ধাঙ্গুলের দ্বারা মিগারমাতার প্রাসাদ আন্দোলিত, প্রকম্পিত ও সঞ্চাতির হয়েছে।

৫. ভিক্ষুগণ, তোমরা তা কী মনে কর? “কত প্রকার ধর্মের ভাবিতাত্ম ও বহুলীকৃতাত্ম মৌদগল্লায়ন ভিক্ষু এরূপ মহাঋদ্ধিমান ও মহানুভবসম্পন্ন হয়েছে? ভন্তে, ভগবানই আমাদের মূল উপদেষ্টা, ভগবানই আমাদের আশ্রয়। ভন্তে, ভগবানই এই ভাষিত বিষয়ের অর্থ প্রতিভাত করুন। ভগবানের নিকট শ্রবণ করে ভিক্ষুগণ তা ধারণ করবেন।”

৬. ভিক্ষুগণ, তাহলে তোমরা শোন। চারি ঋদ্ধিপাদে ভাবিতাত্ম ও বহুলীকৃতাত্ম মৌদগল্লায়ন ভিক্ষু এরূপ মহাঋদ্ধিমান ও মহানুভবসম্পন্ন হয়েছে। সেই চারি প্রকার কী কী?

৭. ভিক্ষুগণ, এক্ষেত্রে ভিক্ষু সমাধি-প্রধান সংস্কারসমৃদ্ধ ছন্দ-ঋদ্ধিপাদ ভাবিত করে : ‘আমার এই ছন্দ অতিলীন (অতিমৃদু) আবার অত্যন্ত প্রবলও হবে না এবং অধ্যাত্মে (ভিতরে) সংক্ষিপ্ত ও বাইরে বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো (নিচ) তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৮. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ বীর্য-ঋদ্ধিপাদ ভাবিত করে : ‘আমার এই বীর্য অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

৯. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ চিত্ত-ঋদ্ধিপাদ ভাবিত করে : ‘আমার এই চিত্ত অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এবং সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে।

১০. ভিক্ষুগণ, এরূপে ভিক্ষু সমাধি-প্রধান সংস্কারসমৃদ্ধ মীমাংসা ঋদ্ধিপাদ ভাবিত করে : ‘আমার এই মীমাংসা অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না’। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন। সে উন্মুক্ত ও অনাবৃত চিত্তের মাধ্যমে প্রভাস্বর চিত্ত প্রভাবিত করে। ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম মৌদগল্লায়ন ভিক্ষু এরূপ মহাঋদ্ধিমান ও মহানুভবসম্পন্ন হয়েছে।

১১. ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম মৌদগল্লায়ন ভিক্ষু এরূপে বহু প্রকারে ঋদ্ধিশক্তি লাভ করে; যথা : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব, তিরোভাব (অন্তর্ধান) করে, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে।

১২. এরূপে মৌদগল্লায়ন ভিক্ষু চারি ঋদ্ধিপাদ ভাবিত ও বহুলীকৃত করে। মৌদগল্লায়ন ভিক্ষু বিশুদ্ধ, অমানুষিক, দিব্যকর্ণ দ্বারা দূরবর্তী ও সমীপস্থ দেব ও মনুষ্য উভয় শব্দ শ্রবণ করে।

১৩. এরূপে মৌদগল্লায়ন ভিক্ষু চারি ঋদ্ধিপাদ ভাবিত ও বহুলীকৃত করে। মৌদগল্লায়ন ভিক্ষু নিজের চিত্ত দ্বারা অপর সত্ত্ব ও ব্যক্তিদের চিত্ত স্বচিত্তে পরীক্ষা করে জানে। সে সরাগ-চিত্তকে (কামলালসাপূর্ণ) ‘সরাগ-চিত্তরূপে’ জানে; বীতরাগ (কামলালসাহীন) চিত্তকে ‘বীতরাগ-চিত্তরূপে’ জানে; সদ্বেষ-চিত্তকে ‘সদ্বেষ-চিত্তরূপে’ জানে; বীতদ্বেষ (দ্বেষহীন)-চিত্তকে ‘বীতদ্বেষ-চিত্তরূপে’ জানে; সমোহ (মোহাচ্ছন্ন)-চিত্তকে ‘সমোহ-চিত্তরূপে’ জানে; বীতমোহ (মোহহীন) চিত্তকে ‘বীতমোহ-চিত্তরূপে’ জানে; বিক্ষিপ্ত চিত্তকে ‘বিক্ষিপ্ত চিত্তরূপে’ জানে; সংক্ষিপ্ত (একাগ্র) চিত্তকে ‘সংক্ষিপ্ত-চিত্তরূপে’ জানে; মহদ্গত (অত্যুচ্চ) চিত্তকে ‘মহদ্গত চিত্তরূপে’ জানে; অমহদ্গত চিত্তকে ‘অমহদ্গত-চিত্তরূপে’ জানে; সউত্তর (উচ্চতর)-চিত্তকে ‘সউত্তর-চিত্তরূপে’ জানে; অনুত্তর (অতুল্য)-চিত্তকে ‘অনুত্তর-চিত্তরূপে’ জানে; সমাহিত-চিত্তকে ‘সমাহিত-চিত্তরূপে’ জানে; অসমাহিত-চিত্তকে ‘অসমাহিত-চিত্তরূপে’ জানে; বিমুক্তচিত্তকে ‘বিমুক্তচিত্তরূপে’ জানে এবং অবিমুক্তচিত্তকে ‘অবিমুক্তচিত্তরূপে’ জানে।

১৪. ভিক্ষুগণ, এরূপে মৌদগল্লায়ন ভিক্ষু চারি ঋদ্ধিপাদ ভাবিত ও বহুলীকৃত করে। সেই ভিক্ষু বহু প্রকারে পূর্বনিবাস স্মৃতি সম্পর্কে জানতে পারে। যেমন : এক জন্ম, দুই জন্ম, তিন জন্ম, চার জন্ম, পাঁচ জন্ম, দশ জন্ম, বিশ জন্ম, ত্রিশ জন্ম, চল্লিশজন্ম, পঞ্চাশ জন্ম, শত জন্ম, সহস্র জন্ম, শত সহস্র (লক্ষ) জন্ম, এমনকি বহু সংবর্ত কল্প, বহু বিবর্ত কল্প ও বহু সংবর্তিত কল্পে-‘অমুক জন্মে আমার এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ এবং এই পরিমাণ আয়ু ছিল। সেখান হতে চ্যুত হয়ে এস্থানে জন্মগ্রহণ করেছি। এরূপে সে অপরজন সম্বন্ধেও জানতে পারে যে, ‘অমুক জন্মে তার এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ এবং এই পরিমাণ আয়ু ছিল। সেখান হতে চ্যুত হয়ে সে এস্থানে জন্মগ্রহণ করেছে। এরূপ আকার ও গতিসহ বহু প্রকার পূর্বজন্ম অনুস্মরণ করে।

১৫. এরূপে মৌদগল্লায়ন ভিক্ষু চারি ঋদ্ধিপাদ ভাবিত ও বহুলীকৃত করে। মৌদগল্লায়ন ভিক্ষু বিশুদ্ধ, লোকাতীত দিব্য-চক্ষু দ্বারা হীন-প্রণীত, সুবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় দেখতে পায়। ‘এসকল সত্ত্বগণ কায়-বাক্য ও মনদুশ্চরিত্র সমন্বিত, আর্যগণের নিন্দুক, মিথ্যাদৃষ্টিসম্পন্ন এবং মিথ্যাদৃষ্টি-সম্ভূত কর্ম করার দরুন কায়ভেদে মৃত্যুর পর বিনিপাত নরকে উৎপন্ন হয়েছে। পক্ষান্তরে, এসকল সত্ত্বগণ কায়-বাক্য ও মনসুচরিতসমন্বিত, আর্যগণের প্রশংসাকারী, সম্যক দৃষ্টিপরায়ণ ও সম্যক দৃষ্টিজাত কর্ম সম্পাদন করার ফলে কায়ভেদে মৃত্যুর পর সুগতি স্বর্গলোকে উৎপন্ন হয়েছে। স্ব স্ব কর্মানুসারে গতিপ্রাপ্ত, হীনোৎকৃষ্ট, সৃবর্ণ-দুর্বর্ণ, সুগত-দুর্গত সত্ত্বদের চ্যুতি ও উৎপত্তির সময় বিশুদ্ধ, লোকাতীত বিদ্যচক্ষু দ্বারা সে প্রকৃষ্টরূপে জানে।

১৬. ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম মৌদগল্লায়ন ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করে।” চতুর্থ সূত্র।

৫. উণ্ণাভ ব্রাহ্মণ সূত্র
৮২৭.১. আমি এরূপ শুনেছি। একসময় আয়ুষ্মান আনন্দ কৌশাম্বীর ঘোষিতারামে অবস্থান করছিলেন। অতঃপর উণ্ণাভ ব্রাহ্মণ আয়ুষ্মান আনন্দের নিকট উপস্থিত হলেন। উপস্থিত হয়ে আয়ুষ্মান আনন্দের সাথে কুশল-বিনিময় করলেন। কুশল-বিনিময় ও প্রীত্যালাপের পর একপাশে বসলেন। একপাশে উপবিষ্ট উণ্ণাভ ব্রাহ্মণ আয়ুষ্মান আনন্দকে এরূপ বলতে লাগলেন-“হে আনন্দ, কী কারণে শ্রমণ গৌতমের নিকট ব্রহ্মচর্য পালন করা হয়?” “হে ব্রাহ্মণ, ছন্দ প্রহানের জন্য ভগবানের নিকট ব্রহ্মচর্য পালন করা হয়।”

২. “ভো আনন্দ, এই ছন্দ প্রহানের জন্য কোনো মার্গ ও প্রতিপদ আছে কি?” “হ্যাঁ ব্রাহ্মণ, “ছন্দ প্রহানের জন্য মার্গ ও প্রতিপদ আছে।”

৩. “ভো আনন্দ, এই ছন্দ প্রহানের জন্য কয়টি মার্গ ও কয়টি প্রতিপদ আছে? “ব্রাহ্মণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এরূপে বীর্য, চিত্ত ও মীমাংসা ঋদ্ধিপাদ ভাবিত করে। ব্রাহ্মণ, ইহাই হচ্ছে ছন্দ প্রহানের জন্য মার্গ ও প্রতিপদ।”

৪. “ভো আনন্দ, যদি তাই হয়, তাহলে তা একটি অনন্ত বিষয়, সীমাবদ্ধ বিষয় নয়। এরূপে কেউ এক ছন্দের দ্বারা অপর ছন্দ পরিত্যাগ করবে-তা অসম্ভব।” “তাহলে, হে ব্রাহ্মণ, আমি আপনাকে কিছু প্রশ্ন জিজ্ঞাসা করছি, আপনি যেরূপ মনে করেন, সেরূপ উত্তর দিন। ব্রাহ্মণ, তা আপনি কীরূপ মনে করেন, পূর্বে আপনার এরূপ ইচ্ছা উৎপন্ন হয়েছিল কি-‘আমি আরামে (বিহারে) যাব?’ এরূপে আরামে যাওয়ার পর আপনার সেই পূর্বের ছন্দ (ইচ্ছা) নির্মূল হয়েছিল কি? ‘হ্যাঁ ভন্তে।’ পূর্বে আপনার এরূপ বীর্য উৎপন্ন হয়েছিল কি, আমি আরামে (বিহারে) যাব?’ এরূপে আরামে যাওয়ার পর আপনার সেই পূর্বের বীর্য নির্মূল হয়েছিল কি? ‘হ্যাঁ ভন্তে।’ পূর্বে আপনার এরূপ চিত্ত উৎপন্ন হয়েছিল কি, আমি আরামে যাব?’ এরূপে আরামে যাওয়ার পর আপনার সেই পূর্বের চিত্ত নির্মূল হয়েছিল কি? ‘হ্যাঁ ভন্তে।’ পূর্বে আপনার এরূপ মীমাংসা (অনুসন্ধান) উৎপন্ন হয়েছিল কি, আমি আরামে (বিহারে) যাব?’ এরূপে আরামে যাওয়ার পর আপনার সেই পূর্বের মীমাংসা নির্মূল হয়েছিল কি? ‘হ্যাঁ ভন্তে।’

৫. “ব্রাহ্মণ, এরূপেই যেই ভিক্ষু অর্হৎ, ক্ষীণাসব, উদ্‌যাপিত জীবন, যার করণীয়কৃত, ভার অপসৃত, নিজ কল্যাণপ্রাপ্ত, ভবসংযোজন পরিক্ষীণ ও সম্যকরূপে বিমুক্ত, তাঁর অর্হত্ত্ব প্রাপ্তির পূর্বে যেই ছন্দ (ইচ্ছা) ছিল, সেই পূর্বেকার ইচ্ছা অর্হত্ত্ব প্রাপ্তিহেতু তা নির্মূল হয়। অর্হত্ত্ব প্রাপ্তির পূর্বে যেই বীর্য ছিল, সেই পূর্বেকার বীর্য অর্হত্ত্ব প্রাপ্তিহেতু তা নির্মূল হয়। অর্হত্ত্ব প্রাপ্তির পূর্বে যেই চিত্ত ছিল, সেই পূর্বেকার চিত্ত অর্হত্ত্ব প্রাপ্তিহেতু তা নির্মূল হয়। ও অর্হত্ত্ব প্রাপ্তির পূর্বে যেই মীমাংসা ছিল, সেই পূর্বেকার মীমাংসা অর্হত্ত্ব প্রাপ্তি হেতু তা নির্মূল হয়। ব্রাহ্মণ, তা আপনি কি মনে করেন, যদি তা এরূপ হয়, তাহলে তা একটি অনন্ত বিষয় বা সীমাবদ্ধ বিষয় নয় কি?”

৬. “ভো আনন্দ, নিশ্চয় ইহা একটি নির্দিষ্ট সীমাবদ্ধ বিষয়, ইহা অনন্ত বিষয় নয়।” “আনন্দ, কী আশ্চর্য! কী অদ্ভুত! যেমন কেউ অধোমুখীকে উন্মুখী (ঊর্ধ্বমুখী) করে, আবৃতকে অনাবৃত করে, বিমূঢ়কে পথ নির্দেশ করে কিংবা অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপসমূহ দেখতে পায়; ঠিক এরূপেই মাননীয় আনন্দ কর্তৃক বহু পর্যায়ে ও বিবিধ যুক্তিতে ধর্ম প্রকাশিত হয়েছে। ভো আনন্দ, এখনি আমি সেই ভবৎ গৌতমের শরণ গ্রহণ করছি আর ধর্ম এবং ভিক্ষুসংঘেরও শরণাগত হচ্ছি। হে মহানুভব আনন্দ, আজ হতে আমাকে আমরণ ত্রিশরণে শরণাগত উপাসকরূপে গ্রহণ করুন।” পঞ্চম সূত্র।

৬. প্রথম শ্রমণ-ব্রাহ্মণ সূত্র
৮২৮.১. “হে ভিক্ষুগণ, অতীতে যে-সকল শ্রমণ-ব্রাহ্মণ মহাঋদ্ধিমান ও মহানুভবসম্পন্ন ছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। অনাগতে যে-সকল শ্রমণ-ব্রাহ্মণ মহাঋদ্ধিমান ও মহানুভবসম্পন্ন হবেন, তাদের সকলেরই চারি ঋদ্ধিপাদ ভাবিত ও বহুলীকৃত হবে। এবং বর্তমানে যে-সকল শ্রমণ-ব্রাহ্মণ মহাঋদ্ধিমান ও মহানুভবসম্পন্ন, তাদের সকলেরই চারি ঋদ্ধিপাদ ভাবিত ও বহুলীকৃত।

২. সেই চারি প্রকার কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ভিক্ষুগণ, অতীতে যে-সকল শ্রমণ-ব্রাহ্মণ মহাঋদ্ধিমান ও মহানুভবসম্পন্ন ছিলেন, তাদের সকলেরই চারি ঋদ্ধিপাদ ভাবিত ও বহুলীকৃত ছিল। অনাগতে যে-সকল শ্রমণ-ব্রাহ্মণ মহাঋদ্ধিমান ও মহানুভবসম্পন্ন হবেন, তাদের সকলেরই চারি ঋদ্ধিপাদ ভাবিত ও বহুলীকৃত হবে। এবং বর্তমানে যে-সকল শ্রমণ-ব্রাহ্মণ মহাঋদ্ধিমান ও মহানুভবসম্পন্ন, তাদের সকলেরই চারি ঋদ্ধিপাদ ভাবিত ও বহুলীকৃত।” ষষ্ঠ সূত্র।

৭. দ্বিতীয় শ্রমণ-ব্রাহ্মণ সূত্র
৮২৯.১. “হে ভিক্ষুগণ, অতীতে যে-সকল শ্রমণ-ব্রাহ্মণ বহু প্রকারে ঋদ্ধিশক্তি লাভ করেছিল, যেমন : এক হয়ে বহুসংখ্যক হয়েছিল, বহু হয়ে একসংখ্যক হয়েছিল, আবির্ভাব ও তিরোভাব (অন্তর্ধান) হয়েছিল, দেয়াল, প্রাকার (প্রাচীর) এবং পর্বতে আকাশের ন্যায় অসংলগ্নভাবে গমন করেছিল, মাটিতে জলের ন্যায়) ভেসেছিল ও ডুবেছিল, মাটির ন্যায় জলে অনার্দ্রভাবে গমন করেছিল; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করেছিল। এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করেছিল; এবং যতদূর ব্রহ্মলোক রয়েছে ততদূর আপন কায় বশীভূত করেছিল। তাদের সকলেরই চারি ঋদ্ধিপাদ ভাবিত ও বহুলীকৃত ছিল।

২. ভিক্ষুগণ, অনাগতে যে-সকল শ্রমণ-ব্রাহ্মণ বহু প্রকারে ঋদ্ধিশক্তি লাভ করবে, যেমন : এক হয়ে বহুসংখ্যক হবে, বহু হয়ে একসংখ্যক হবে, আবির্ভাব ও তিরোভাব (অন্তর্ধান) হবে, দেয়াল, প্রাকার (প্রাচীর) এবং পর্বতে আকাশের ন্যায় অসংলগ্নভাবে গমন করবে, মাটিতে জলের ন্যায় ভাসবে ও ডুববে, মাটির ন্যায় জলে অনার্দ্রভাবে গমন করবে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করবে। এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করবে; এবং যতদূর ব্রহ্মলোক রয়েছে ততদূর আপন কায় বশীভূত করবে। তারা সকলেই চারি ঋদ্ধিপাদ ভাবিত ও বহুলীকৃত করবে।

৩. ভিক্ষুগণ, বর্তমানে যে-সকল শ্রমণ-ব্রাহ্মণ বহু প্রকারে ঋদ্ধিশক্তি লাভ করেছে, যেমন : এক হয়ে বহুসংখ্যক হয়, বহু হয়ে একসংখ্যক হয়, আবির্ভাব ও তিরোভাব (অন্তর্ধান) হয়, দেয়াল, প্রাকার (প্রাচীর) এবং পর্বতে আকাশের ন্যায় অসংলগ্নভাবে গমন করে, মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে। এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে; এবং যতদূর ব্রহ্মলোক রয়েছে ততদূর আপন কায় বশীভূত করে। তারা সকলেই চারি ঋদ্ধিপাদ ভাবিত ও বহুলীকৃত।

৪. সেই চারি প্রকার কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ভিক্ষুগণ, অতীতে যে-সকল শ্রমণ-ব্রাহ্মণ বহু প্রকারে ঋদ্ধিশক্তি লাভ করেছিল, যেমন : এক হয়ে বহুসংখ্যক, বহু হয়ে একসংখ্যক হয়েছিল, আবির্ভাব ও তিরোভাব (অন্তর্ধান) হয়েছিল, দেয়াল, প্রাকার (প্রাচীর) এবং পর্বতে আকাশের ন্যায় অসংলগ্নভাবে গমন করেছিল, মাটিতে জলের ন্যায়) ভেসেছিল ও ডুবেছিল, মাটির ন্যায় জলে অনার্দ্রভাবে গমন করেছিল; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করেছিল। এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করেছিল; এবং যতদূর ব্রহ্মলোক রয়েছে ততদূর আপন কায় বশীভূত করেছিল। তাদের সকলেরই চারি ঋদ্ধিপাদ ভাবিত ও বহুলীকৃত ছিল।

৫. ভিক্ষুগণ, অনাগতে যে-সকল শ্রমণ-ব্রাহ্মণ বহু প্রকারে ঋদ্ধিশক্তি লাভ করবে, যেমন : এক হয়ে বহুসংখ্যক হবে, বহু হয়ে একসংখ্যক হবে, আবির্ভাব ও তিরোভাব (অন্তর্ধান) হবে, দেয়াল, প্রাকার (প্রাচীর) এবং পর্বতে আকাশের ন্যায় অসংলগ্নভাবে গমন করবে, মাটিতে ও জলের ন্যায় ভাসবে ও ডুববে, মাটির ন্যায় জলে অনার্দ্রভাবে গমন করবে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করবে। এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করবে; এবং যতদূর ব্রহ্মলোক রয়েছে ততদূর আপন কায় বশীভূত করবে। তারা সকলেই চারি ঋদ্ধিপাদ ভাবিত ও বহুলীকৃত করবে।

৬. ভিক্ষুগণ, বর্তমানে যে-সকল শ্রমণ-ব্রাহ্মণ বহু প্রকারে ঋদ্ধিশক্তি লাভ করেছে, যেমন : এক হয়ে বহুসংখ্যক, বহু হয়ে একসংখ্যক হয়, আবির্ভাব ও তিরোভাব (অন্তর্ধান) হয়, দেয়াল, প্রাকার (প্রাচীর) এবং পর্বতে আকাশের ন্যায় অসংলগ্নভাবে গমন করে, মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে। এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে; এবং যতদূর ব্রহ্মলোক রয়েছে ততদূর আপন কায় বশীভূত করে। তারা সকলেই চারি ঋদ্ধিপাদ ভাবিত ও বহুলীকৃত।” সপ্তম সূত্র।

৮. ভিক্ষু সূত্র
৮৩০.১. “হে ভিক্ষুগণ, চারি ঋদ্ধিপাদে ভাবিত ও বহুলীকৃত ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করে।

২. সেই চারি প্রকার কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ভিক্ষুগণ, এই চারি ঋদ্ধিপাদে ভাবিত ও বহুলীকৃত ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করে।” অষ্ঠম সূত্র।

৯. ঋদ্ধিআদি দেশনা সূত্র
৮৩১.১. “হে ভিক্ষুগণ, আমি তোমাদের ঋদ্ধি, ঋদ্ধিপাদ, ঋদ্ধিপাদ ভাবনা এবং ঋদ্ধিপাদ ভাবনার উপায় সম্পর্কে দেশনা করব; তা তোমরা শোন।

২. ভিক্ষুগণ, ঋদ্ধি কাকে বলে? ভিক্ষুগণ, এক্ষেত্রে ভিক্ষু বহু প্রকারে ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীর ন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে, এভাবে যতদূর ব্রহ্মলোক রয়েছে ততদূর আপন কায় বশীভূত করে। ভিক্ষুগণ, ইহাকে বলা হয় ঋদ্ধি।

৩. ভিক্ষুগণ, ঋদ্ধিপাদ কাকে বলে? ভিক্ষুগণ, যে মার্গ ও প্রতিপদ ঋদ্ধি লাভের জন্য এবং ঋদ্ধি প্রতিলাভের জন্য সংবর্তিত হয়, তাকে ঋদ্ধিপাদ বলা হয়।

৪. ভিক্ষুগণ, ঋদ্ধিপাদ ভাবনা কাকে বলে? এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ইহাকে বলা হয় ঋদ্ধিপাদ ভাবনা।

৫. ভিক্ষুগণ, ঋদ্ধিপাদ ভাবনার মার্গ (উপায়) কাকে বলে? ইহাই আর্য অষ্টাঙ্গিক মার্গ, যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক আজীব, সম্যক ব্যায়াম, সম্যক স্মৃতি ও সম্যক সমাধি। ইহাকে ঋদ্ধিপাদ ভাবনার মার্গ (উপায়) বলা হয়।” নবম সূত্র।

১০. বিভঙ্গ সূত্র
৮৩২.১. “হে ভিক্ষুগণ, এই চারি ঋদ্ধিপাদ ভাবিত ও বহুলীকৃত হলে মহাফল, মহানিশংস হয়।

২. ভিক্ষুগণ, কীরূপে চারি ঋদ্ধিপাদ ভাবিত ও বহুলীকৃত হলে মহাফল, মহানিশংস হয়? এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে যে, ‘আমার এই ছন্দ অতিলীন (অতিমৃদু) হবে না, আবার অত্যন্ত প্রবলও হবে না, অধ্যাত্মে (ভিতরে) সংক্ষিপ্ত হবে না এবং বাইরেও বিক্ষিপ্ত হবে না। পূর্বে ও পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো (নিচ) তেমন ঊর্ধ্ব, ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এরূপে সে উন্মুক্ত, অনাবৃত চিত্তের মাধ্যমে প্রভাস্বর চিত্ত প্রভাবিত করে। এভাবে ভিক্ষু সমাধি-প্রধান সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে যে, ‘আমার এই বীর্য, চিত্ত ও মীমাংসা অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না। পূর্বে পরে সে সজ্ঞানে অবস্থান করে, যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন, তেমনই অধো, যেমন দিন, তেমন রাত্রি এবং রাত্রি যেমন তেমনই দিন; এরূপে সে পূর্বাপর-সংজ্ঞী হয়। এরূপে সে উন্মুক্ত ও অনাবৃত চিত্তের মাধ্যমে প্রভাস্বর চিত্ত ভাবিত করে।

৩. ভিক্ষুগণ, অতিলীন ছন্দ কাকে বলে? যে ছন্দ আলস্যসংশ্লিষ্ট ও আলস্য-সম্পর্কযুক্ত; ইহাকে অতিলীন ছন্দ বলা হয়।

৪. ভিক্ষুগণ, অতিপ্রগ্রহিত ছন্দ কাকে বলে? যে ছন্দ ঔদ্ধত্যসংশ্লিষ্ট ও ঔদ্ধত্য-সম্পর্কযুক্ত, ইহাকে বলা হয় অতিপ্রগ্রহিত ছন্দ।

৫. ভিক্ষুগণ, অধ্যাত্ম-সংক্ষিপ্ত ছন্দ কাকে বলে? যে ছন্দ আলস্য-তন্দ্রাসংশ্লিষ্ট ও আলস্য-তন্দ্রা-সম্পর্কযুক্ত; তাকে বলা হয় অধ্যাত্ম সংক্ষিপ্ত ছন্দ।

৬. ভিক্ষুগণ, বাহ্যিক (বাইরে) বিক্ষিপ্ত ছন্দ কাকে বলে? যে ছন্দ বাইরে পঞ্চ কামগুণকে কেন্দ্র করে বিক্ষিপ্ত ও ব্যাপ্ত হয়, তাকেই বাহ্যিক বিক্ষিপ্ত ছন্দ বলে।

৭. ভিক্ষুগণ, কীরূপে ভিক্ষু যেমন পূর্ব তেমন পশ্চাৎ, পশ্চাৎ যেমন তেমনই পূর্ব, এরূপে পূর্বাপর-সংজ্ঞী হয়ে অবস্থান করে?। এক্ষেত্রে ভিক্ষুর পূর্বাপর-সংজ্ঞা সংগৃহীত হয়, উত্তমরূপে মননকৃত হয়, সুবিবেচিত হয় এবং প্রজ্ঞার দ্বারা উত্তমরূপে উপলব্ধ হয়। এরূপেই ভিক্ষু যেমন পূর্ব তেমন পশ্চাৎ, পশ্চাৎ যেমন তেমনই পূর্ব এবং এরূপেই পূর্বাপর-সংজ্ঞী হয়ে অবস্থান করে।

৮. ভিক্ষুগণ, কীরূপে ভিক্ষু অধো যেমন তেমনই ঊর্ধ্ব এবং ঊর্ধ্ব যেমন তেমনই অধো হয়ে অবস্থান করে? এক্ষেত্রে ভিক্ষু দেহের নিম্নে পদতল হতে ঊর্ধ্ব কেশাগ্র পর্যন্ত চর্মাবৃত, সম্পূর্ণদেহে নানা প্রকার অশুচি প্রত্যবেক্ষণ করে; যথা : ‘এই দেহে আছে কেশ, চুল, নখ, দাত, চর্ম, মাংস, স্নায়ু, অস্থি, অস্থিমজ্জা, বৃক্ক, হৃদয়, যকৃত, ক্লোমা, পৱীহা, ফুসফুস, বড় অন্ত্র, ক্ষুদ্র অন্ত্র, উদর, মল, মস্তকমজ্জা, পিত্ত, শ্লেস্মা, পূয, রক্ত, স্বেদ, মেদ, অশ্রু, বসা, ক্ষেড়, সিকনি, লাসিকা ও মূত্র।’ ভিক্ষুগণ, এরূপেই ভিক্ষু অধো যেমন তেমনই ঊর্ধ্ব এবং ঊর্ধ্ব যেমন তেমনই অধো হয়ে অবস্থান করে।

৯. ভিক্ষুগণ, কীরূপে ভিক্ষু দিন যেমন রাত্রি তেমন এবং রাত্রি যেমন দিনও তেমন হয়ে অবস্থান করে? এক্ষেত্রে ভিক্ষু যে আকৃতি, চিহ্ন ও পূর্বাভাস দ্বারা দিনে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে এবং সে আকৃতি, চিহ্ন ও পূর্বাভাস দ্বারা রাত্রে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এবং যে আকৃতি, চিহ্ন ও পূর্বাভাস দ্বারা রাত্রে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে, সেই আকৃতি, চিহ্ন আর পূর্বাভাস দ্বারা দিনেও সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এরূপেই ভিক্ষু দিন যেমন রাত্রি তেমন এবং রাত্রি যেমন দিনও তেমন হয়ে অবস্থান করে।

১০. ভিক্ষুগণ, কীরূপে ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে? এক্ষেত্রে ভিক্ষুর আলোক-সংজ্ঞা উত্তমরূপে গৃহীত হয় এবং দিবা-সংজ্ঞা রক্ষিত হয়। ভিক্ষুগণ, এরূপেই ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে।

১২. ভিক্ষুগণ, অতিলীন (অতিমৃদু) বীর্য কাকে বলে? যে বীর্য আলস্যসংশ্লিষ্ট ও আলস্য-সম্পর্কযুক্ত হয়, তাকে অতিলীন (অতিমৃদু) বীর্য বলা হয়।

১৩. ভিক্ষুগণ, অতিপ্রগ্রহিত বীর্য কাকে বলে? যে বীর্য ঔদ্ধত্যসংশ্লিষ্ট ও ঔদ্ধত্য-সম্পর্কযুক্ত হয়, তাকে অতিপ্রগ্রহিত বীর্য বলা হয়।

১৪. ভিক্ষুগণ, আধ্যাত্মিক সংক্ষিপ্ত বীর্য ককে বলে? যে বীর্য আলস্য-তন্দ্রা-সংশ্লিষ্ট ও স্ত্যানমিদ্ধ-সম্পর্কযুক্ত হয়, তাকে আধ্যাত্মিক সংক্ষিপ্ত বীর্য বলা হয়।

১৫. ভিক্ষুগণ, বাহ্যিক বিক্ষিপ্ত বীর্য কাকে বলে? যে বীর্য বাহ্যিক পঞ্চ কামগুণকে কেন্দ্র করে বিক্ষিপ্ত ও ব্যপ্ত হয়, তাকেই বাহ্যিক বিক্ষিপ্ত বীর্য বলা হয়।

১৬. ভিক্ষুগণ, কীরূপে ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে? এক্ষেত্রে ভিক্ষুর আলোক-সংজ্ঞা উত্তমরূপে গৃহীত হয় এবং দিবা-সংজ্ঞা রক্ষিত হয়। ভিক্ষুগণ, এরূপেই ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে।

১৭. ভিক্ষুগণ, অতিলীন (অতিমৃদু) চিত্ত কাকে বলে? যে বীর্য আলস্যসংশ্লিষ্ট ও আলস্য-সম্পর্কযুক্ত হয়, তাকে অতিলীন (অতিমৃদু) চিত্ত বলা হয়।

১৮. ভিক্ষুগণ, অতিপ্রগ্রহিত চিত্ত কাকে বলে? যে চিত্ত ঔদ্ধত্যসংশ্লিষ্ট ও ঔদ্ধত্য-সম্পর্কযুক্ত হয়, তাকে অতিপ্রগ্রহিত চিত্ত বলা হয়।

১৯. ভিক্ষুগণ, আধ্যাত্মিক সংক্ষিপ্ত-চিত্ত ককে বলে? যে চিত্ত আলস্য-তন্দ্রা-সংশ্লিষ্ট ও স্ত্যানমিদ্ধ-সম্পর্কযুক্ত হয়, তাকে আধ্যাত্মিক সংক্ষিপ্ত-চিত্ত বলা হয়।

২০. ভিক্ষুগণ, বাহ্যিক বিক্ষিপ্ত চিত্ত কাকে বলে? যে চিত্ত বাহ্যিক পঞ্চ কামগুণকে কেন্দ্র করে বিক্ষিপ্ত ও ব্যপ্ত হয়, তাকেই বাহ্যিক বিক্ষিপ্ত চিত্ত বলা হয়।

২১. ভিক্ষুগণ, কীরূপে ভিক্ষু যেমন পূর্ব তেমন পশ্চাৎ, পশ্চাৎ যেমন তেমনই পূর্ব, এরূপে পূর্বাপর-সংজ্ঞী হয়ে অবস্থান করে? এক্ষেত্রে ভিক্ষুর পূর্বাপর-সংজ্ঞা সংগৃহীত হয়, উত্তমরূপে মনবৃত্ত হয়, সুবিবেচিত হয় এবং প্রজ্ঞার দ্বারা উত্তমরূপে উপলব্ধ হয়। এরূপেই ভিক্ষু যেমন পূর্ব তেমন পশ্চাৎ, পশ্চাৎ যেমন তেমনই পূর্ব এবং এরূপেই পূর্বাপর-সংজ্ঞী হয়ে অবস্থান করে।

২২. ভিক্ষুগণ, কীরূপে ভিক্ষু অধো যেমন তেমনই ঊর্ধ্ব এবং ঊর্ধ্ব যেমন তেমনই অধো হয়ে অবস্থান করে? এক্ষেত্রে ভিক্ষু দেহের নিম্নে পদতল হতে ঊর্ধ্ব কেশাগ্র পর্যন্ত চর্মাবৃত, সম্পূর্ণদেহে নানা প্রকার অশুচি প্রত্যবেক্ষণ করে; যথা : ‘এই দেহে আছে কেশ, চুল, নখ, দাত, চর্ম, মাংস, স্নায়ু, অস্থি, অস্থিমজ্জা, বৃক্ক, হৃদয়, যকৃত, ক্লোমা, পৱীহা, ফুসফুস, বড় অন্ত্র, ক্ষুদ্র অন্ত্র, উদর, মল, মস্তকমজ্জা, পিত্ত, শ্লেস্মা, পূয, রক্ত, স্বেদ, মেদ, অশ্রু, বসা, ক্ষেড়, সিকনি, লাসিকা ও মূত্র।’ ভিক্ষুগণ, এরূপেই ভিক্ষু অধো যেমন তেমনই ঊর্ধ্ব এবং ঊর্ধ্ব যেমন তেমনই অধো হয়ে অবস্থান করে।

২৩. ভিক্ষুগণ, কীরূপে ভিক্ষু দিন যেমন রাত্রি তেমন এবং রাত্রি যেমন দিনও তেমন হয়ে অবস্থান করে? এক্ষেত্রে ভিক্ষু যে আকৃতি, চিহ্ন ও পূর্বাভাস দ্বারা দিনে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে এবং সে আকৃতি, চিহ্ন ও পূর্বাভাস দ্বারা রাত্রে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এবং যে আকৃতি, চিহ্ন ও পূর্বাভাস দ্বারা রাত্রে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে, সেই আকৃতি, চিহ্ন আর পূর্বাভাস দ্বারা দিনেও সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এরূপেই ভিক্ষু দিন যেমন রাত্রি তেমন এবং রাত্রি যেমন দিনও তেমন হয়ে অবস্থান করে।

২৪. ভিক্ষুগণ, কীরূপে ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে? এক্ষেত্রে ভিক্ষুর আলোক-সংজ্ঞা উত্তমরূপে গৃহীত হয় এবং দিবা-সংজ্ঞা রক্ষিত হয়। ভিক্ষুগণ, এরূপেই ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে।

২৫. ভিক্ষুগণ, অতিলীন (অতিমৃদু) মীমাংসা কাকে বলে? যে মীমাংসা আলস্যসংশ্লিষ্ট ও আলস্য-সম্পর্কযুক্ত হয়, তাকে অতিলীন মীমাংসা বলা হয়।

২৬. ভিক্ষুগণ, অতিপ্রগ্রহিত মীমাংসা কাকে বলে? যে মীমাংসা ঔদ্ধত্যসংশ্লিষ্ট ও ঔদ্ধত্য-সম্পর্কযুক্ত হয়, তাকে অতিপ্রগ্রহিত মীমাংসা বলা হয়।

২৭. ভিক্ষুগণ, আধ্যাত্মিক সংক্ষিপ্ত মীমাংসা কাকে বলে? যে মীমাংসা আলস্য-তন্দ্রা-সংশ্লিষ্ট ও স্ত্যানমিদ্ধ-সম্পর্কযুক্ত হয়, তাকে আধ্যাত্মিক মীমাংসা বলা হয়।

২৮. ভিক্ষুগণ, বাহ্যিক বিক্ষিপ্ত মীমাংসা কাকে বলে? যে মীমাংসা বাহ্যিক পঞ্চ কামগুণকে কেন্দ্র করে বিক্ষিপ্ত ও ব্যপ্ত হয়, তাকেই বাহ্যিক বিক্ষিপ্ত মীমাংসা বলা হয়।

২৯. ভিক্ষুগণ, কীরূপে ভিক্ষু যেমন পূর্ব তেমন পশ্চাৎ, পশ্চাৎ যেমন তেমনই পূর্ব, এরূপে পূর্বাপর-সংজ্ঞী হয়ে অবস্থান করে? এক্ষেত্রে ভিক্ষুর পূর্বাপর-সংজ্ঞা সংগৃহীত হয়, উত্তমরূপে মনবৃত্ত হয়, সুবিবেচিত হয় এবং প্রজ্ঞার দ্বারা উত্তমরূপে উপলব্ধ হয়। এরূপেই ভিক্ষু যেমন পূর্ব তেমন পশ্চাৎ, পশ্চাৎ যেমন তেমনই পূর্ব এবং এরূপেই পূর্বাপর-সংজ্ঞী হয়ে অবস্থান করে।

৩০. ভিক্ষুগণ, কীরূপে ভিক্ষু অধো যেমন তেমনই ঊর্ধ্ব এবং ঊর্ধ্ব যেমন তেমনই অধো হয়ে অবস্থান করে? এক্ষেত্রে ভিক্ষু দেহের নিম্নে পদতল হতে ঊর্ধ্ব কেশাগ্র পর্যন্ত চর্মাবৃত, সম্পূর্ণ দেহ নানা প্রকার অশুচি প্রত্যবেক্ষণ করে; যথা : ‘এই দেহে আছে কেশ, চুল, নখ, দাত, চর্ম, মাংস, স্নায়ু, অস্থি, অস্থিমজ্জা, বৃক্ক, হৃদয়, যকৃত, ক্লোমা, পৱীহা, ফুসফুস, বড় অন্ত্র, ক্ষুদ্র অন্ত্র, উদর, মল, মস্তকমজ্জা, পিত্ত, শ্লেস্মা, পূয, রক্ত, স্বেদ, মেদ, অশ্রু, বসা, ক্ষেড়, সিকনি, লাসিকা ও মূত্র।’ ভিক্ষুগণ, এরূপেই ভিক্ষু অধো যেমন তেমনই ঊর্ধ্ব এবং ঊর্ধ্ব যেমন তেমনই অধো হয়ে অবস্থান করে।

৩১. ভিক্ষুগণ, কীরূপে ভিক্ষু দিন যেমন রাত্রি তেমন এবং রাত্রি যেমন দিনও তেমন হয়ে অবস্থান করে? এক্ষেত্রে ভিক্ষু যে আকৃতি, চিহ্ন ও পূর্বাভাস দ্বারা দিনে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে এবং সে আকৃতি, চিহ্ন ও পূর্বাভাস দ্বারা রাত্রে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এবং যে আকৃতি, চিহ্ন ও পূর্বাভাস দ্বারা রাত্রে সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে, সেই আকৃতি, চিহ্ন আর পূর্বাভাস দ্বারা দিনেও সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এরূপেই ভিক্ষু দিন যেমন রাত্রি তেমন এবং রাত্রি যেমন দিনও তেমন হয়ে অবস্থান করে।

৩২. ভিক্ষুগণ, কীরূপে ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে? এক্ষেত্রে ভিক্ষুর আলোক-সংজ্ঞা উত্তমরূপে গৃহীত হয় এবং দিবা-সংজ্ঞা রক্ষিত হয়। ভিক্ষুগণ, এরূপেই ভিক্ষু উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে। এরূপেই চারি ঋদ্ধিপাদ ভাবিত ও বহুলীকৃত হলে মহাফল ও মহা-আনিশংস লাভ হয়।

৩৩. ভিক্ষুগণ, এরূপে ভিক্ষু চারি ঋদ্ধিপাদ ভাবিত ও বহুলীকৃত করে বহু প্রকারে ঋদ্ধিশক্তি লাভ (উৎপন্ন) করে; যথা : এক হয়ে বহুসংখ্যক হয়, বহুসংখ্যক হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে। এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে। ভিক্ষুগণ, এরূপেই ভিক্ষু চারি ঋদ্ধিপাদ ভাবিত ও বহুলীকৃত কওে আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করে।” দশম সূত্র।

প্রাসাদ কম্পন বর্গ সমাপ্ত।

তস্সুদ্দানং/সূত্রসূচি

পূর্ব, মহাফল, ছন্দ, মৌদগল্লায়ন ও উণ্ণাভ;

দুই শ্রমণ-ব্রহ্মণ, ভিক্ষু, দেশনা ও বিভঙ্গ॥


 

৩. অয়োগুল বর্গ
১. মার্গ সূত্র
৮৩৩.১. শ্রাবস্তী নিদান। “হে ভিক্ষুগণ, সম্বোধি লাভের পূর্বে অনভিসম্বুদ্ধ তথা বোধিসত্ত্বাবস্থায় আমার মনে এরূপ ভাবোদয় হয়েছিল, ‘ঋদ্ধিপাদ ভাবনার মার্গ কী এবং প্রতিপদাই বা কী?’

২. ভিক্ষুগণ, তখন আমার মনে এরূপ ভাবোদয় হয়েছিল, ‘এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে যে-আমার এই ছন্দ অতিলীন (অতিমৃদু) হবে না, আবার অত্যন্ত প্রবলও হবে না, অধ্যাত্মে (ভেতরে) সংক্ষিপ্ত হবে না এবং বাইরেও বিক্ষিপ্ত হবে না।’ ‘যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো (নিচ) তেমন ঊর্ধ্ব, ঊর্ধ্ব যেমন তেমনই অধো; যেমন দিন তেমন রাত্রি রাত্রি যেমন তেমনই দিন’ এরূপে সে পূর্বাপর-সংজ্ঞী হয়ে অবস্থান করে। এরূপে সে উন্মুক্ত, অনাবৃত চিত্তের মাধ্যমে প্রভাস্বর চিত্ত ভাবিত করে।

এভাবে সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে যে, আমার এই বীর্য, চিত্ত ও মীমাংসা অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না। ‘যেমন পূর্ব তেমন পশ্চাৎ, পশ্চাৎ যেমন তেমনই পূর্ব; যেমন অধো তেমন ঊর্ধ্ব, ঊর্ধ্ব যেমন তেমনই অধো; যেমন দিন তেমন রাত্রি রাত্রি যেমন তেমনই দিন’ এরূপে সে পূর্বাপর-সংজ্ঞী হয়ে অবস্থান করে। আর এরূপেই সে উন্মুক্ত ও অনাবৃত চিত্তের মাধ্যমে প্রভাস্বর চিত্ত ভাবিত করে।

৩. ভিক্ষুগণ, এরূপে ভিক্ষু চারি ঋদ্ধিপাদ ভাবিত ও বহুলীকৃত করে বহু প্রকারে ঋদ্ধিশক্তি লাভ করে, যেমন : এক হয়ে বহুসংখ্যক হয়, বহুসংখ্যক হয়ে পুনঃ একজন হয় এবং যতদূর ব্রহ্মলোক রয়েছে ততদূর আপন কায় বশীভূত করে।

৪. ভিক্ষুগণ, এরূপে চারি ঋদ্ধিপাদ ভাবিত ও বহুলীকৃত করে ভিক্ষু আসবসমূহ ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করে।” প্রথম সূত্র।

(ছয় প্রকার অভিজ্ঞাসমূহও অনুরূপ বিস্তারিতভাবে জ্ঞাতব্য)

২. অয়োগুল (লৌহগোলক) সূত্র
৮৩৪.১. শ্রাবস্তী নিদান। অতঃপর আয়ুষ্মান আনন্দ ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দ ভগবানকে এরূপ বলতে লাগলেন-“ভন্তে, ঋদ্ধি দ্বারা মনোময় কায় সৃষ্টি করে ব্রহ্মলোকে কীভাবে অভিগমন করা যায় তা কী ভগবান জ্ঞাত আছেন?

২. “আনন্দ, ঋদ্ধি দ্বারা মনোময় কায় সৃষ্টি করে ব্রহ্মলোকে কীভাবে অভিগমন করা যায় তা আমি জ্ঞাত আছি।” “ভন্তে, এই চারি মহাভূত কায়ে ব্রহ্মলোকে কীভাবে অভিগমন করা যায় তা কী ভগবান জ্ঞাত থাকেন?” “আনন্দ, ঋদ্ধি দ্বারা এই চারি মহাভূত কায়ে ব্রহ্মলোকে কীভাবে অভিগমন করা যায় তা আমি জ্ঞাত আছি।”

৩. “ভন্তে, এই যে ভগবান ঋদ্ধি দ্বারা মনোময় কায় সৃষ্টি করে ব্রহ্মলোকে অভিগমন করতে সক্ষম এবং ঋদ্ধি দ্বারা চারিমহাভূত কায়েও ব্রহ্মলোকে অভিগমন করার উপায় জ্ঞাত আছেন, তা সত্যিই ভগবানের আশ্চর্য ও অদ্ভুত গুণ।” “আনন্দ, তথাগতগণ আশ্চর্যকর ও আশ্চর্যগুণ-বিমণ্ডিত এবং তথাগতগণ অদ্ভুত আর অদ্ভুত গুণেও বিমণ্ডিত।”

৪. “আনন্দ, যে-সময় তথাগত কায়কে চিত্তের দিকে এবং চিত্তকে কায় মধ্যে কেন্দ্রীভূত করেন এবং কায়িক সুখানুভূতি ও কায়িক লঘুত্ব অতিক্রম করে অবস্থান করেন; সেই সময়ে ভগবানের কায় লঘুতর হয়, মৃদু, কর্মনীয় এবং অত্যন্ত প্রভাস্বর হয়।

৫. যেমন, আনন্দ, দিনে লোহার গোলক উত্তপ্ত হলে লঘু, মৃদু, কর্মনীয় এবং প্রভাস্বর হয়; সেরূপ আনন্দ, যে-সময় তথাগত কায়কে চিত্তের দিকে এবং চিত্তকে কায় মধ্যে কেন্দ্রীভূত করেন এবং কায়িক সুখানুভূতি ও কায়িক লঘুত্ব অতিক্রম করে অবস্থান করেন; সে-সময় ভগবানের কায় লঘু, মৃদু, কর্মনীয় এবং অত্যন্ত প্রভাস্বর হয়।

৬. আনন্দ, যে-সময় তথাগত কায়কে চিত্তের দিকে এবং চিত্তকে কায় মধ্যে কেন্দ্রীভূত করেন এবং কায়িক সুখানুভূতি ও কায়িক লঘুত্ব অতিক্রম করে অবস্থান করেন; সে-সময় তথাগতের কায় অনায়াসেই পৃথিবী হতে আকাশে উত্থিত হতে পারে এবং তখন বহু প্রকারে ঋদ্ধিশক্তি লাভ করেন, যেমন : এক হয়ে বহুসংখ্যক হন, বহুসংখ্যক হয়ে পুনঃ একজন হন, আবির্ভাব ও তিরোভাব (অন্তর্ধান) হন, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করেন; মাটিতে জলের ন্যায় ভাসেন ও ডুবেন, মাটির ন্যায় জলে অনার্দ্রভাবে গমন করেন; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করেন, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করেন এবং যতদূর ব্রহ্মলোক রয়েছে ততদূর আপন কায় বশীভূত করেন।

৭. আনন্দ, তুলা ও কার্পাস যেমন হালকা বাতাসে সহজেই পৃথিবী (ভূমি) হতে আকাশে বিকীর্ণ হয়; এরূপেই যেই সময়ে তথাগত কায়কে চিত্তের দিকে এবং চিত্তকে কায় মধ্যে কেন্দ্রীভূত করেন এবং কায়িক সুখানুভূতি ও কায়িক লঘুত্ব অতিক্রম করে অবস্থান করেন; সেই সময়ে আনন্দ, তথাগতের কায় অনায়াসেই পৃথিবী হতে আকাশে উত্থিত হতে পারে এবং তখন বহু প্রকারে ঋদ্ধিশক্তি লাভ করেন, যেমন : এক হয়ে বহুসংখ্যক হন, বহুসংখ্যক হয়ে পুনঃ একজন হন, আবির্ভাব ও তিরোভাব (অন্তর্ধান) হন, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করেন; মাটিতে জলের ন্যায় ভাসেন ও ডুবেন, মাটির ন্যায় জলে অনার্দ্রভাবে গমন করেন; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করেন, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করেন এবং যতদূর ব্রহ্মলোক রয়েছে ততদূর আপন কায় বশীভূত করেন।” দ্বিতীয় সূত্র।

৩. ভিক্ষু সূত্র
৮৩৫.১. “হে ভিক্ষুগণ, চারি প্রকার ঋদ্ধিপাদ আছে। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদ ভাবিত করে। ভিক্ষুগণ, ইহাই হচ্ছে চারিবিধ ঋদ্ধিপাদ। ভিক্ষুগণ, এই চারি ঋদ্ধিপাদ ভাবিত ও বহুলীকৃত করে ভিক্ষু আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করে।” তৃতীয় সূত্র।

৪. সুদ্ধি সূত্র
৮৩৬.১. “হে ভিক্ষুগণ, চারি প্রকার ঋদ্ধিপাদ আছে। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদও ভাবিত করে। ভিক্ষুগণ, ইহাই হচ্ছে চারিবিধ ঋদ্ধিপাদ।” চতুর্থ সূত্র।

৫. প্রথম ফল সূত্র
৮৩৭.১. “হে ভিক্ষুগণ, চারি প্রকার ঋদ্ধিপাদ আছে। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য ঋদ্ধিপাদ, চিত্ত ঋদ্ধিপাদ ও মীমাংসা ঋদ্ধিপাদ ভাবিত করে। ভিক্ষুগণ, ইহাই হচ্ছে চারিবিধ ঋদ্ধিপাদ। ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম ভিক্ষু ‘ইহজীবনে অর্হত্ত্ব কিংবা মৃত্যুকালে অনাগামী’ এই দুইটি ফলের মধ্যে যেকোনো একটি ফলই প্রত্যাশিত হয়।” পঞ্চম সূত্র।

৬. দ্বিতীয় ফল সূত্র
৮৩৮.১. “হে ভিক্ষুগণ, চারি প্রকার ঋদ্ধিপাদ আছে। সেই চারি প্রকার কী কী?

২. ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ভিক্ষুগণ, ইহাই হচ্ছে চারিবিধ ঋদ্ধিপাদ। ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম জনের সপ্তফল এবং সপ্ত-আনিশংস প্রত্যাশিত হয়।

৩. সেই সপ্তফল এবং সপ্ত-আনিশংস কী কী? কেউ কেউ ইহজীবনেই অর্হত্ত্বফল লাভ করে। কেউ কেউ ইহজীবনে অর্হত্ত্বফল লাভ করতে না পারলে মৃত্যুকালে হলেও অর্হত্ত্বফল লাভ করে। যদি ইহজীবনে এবং মরণকালেও অর্হত্ত্বফল লাভ করতে না পারে তবে পঞ্চবিধ অধোভাগীয় সংযোজন পরিক্ষয় করে অন্তরা-পরিনির্বাণলাভী হয়; উপহচ্চ-পরিনির্বাণলাভী, অসংস্কার-পরিনির্বাণলাভী ও সসংস্কার পরিনির্বাণলাভী হয় এবং ঊর্ধ্বস্রোতা-অকনিষ্ঠগামী হয়। ভিক্ষুগণ, চারি ঋদ্ধিপাদে ভাবিতাত্ম ও বহুলীকৃতাত্ম জনের এই সপ্তফল ও সপ্ত-আনিশংস বা সুফলই প্রত্যাশিত।” ষষ্ঠ সূত্র।

৭. প্রথম আনন্দ সূত্র
৮৩৯.১. শ্রাবস্তী নিদান। অতঃপর আয়ুষ্মান আনন্দ ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দ ভগবানকে এরূপ বলতে লাগলেন :

২. “ভন্তে, ঋদ্ধি, ঋদ্ধিপাদ ও ঋদ্ধিপাদ ভাবনা কাকে বলে? আর ঋদ্ধিপাদ ভাবনার উপায় বা কী?”

৩. “আনন্দ, এক্ষেত্রে ভিক্ষু বহু প্রকারে ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে। ইহাকে বলা হয় ঋদ্ধি।

৩. আনন্দ, ঋদ্ধিপাদ কাকে বলে? যে মার্গ ও প্রতিপদ ঋদ্ধি লাভের জন্য এবং ঋদ্ধি প্রতিলাভের জন্য সংবর্তিত হয়; ইহাকে ঋদ্ধিপাদ বলা হয়।

৪. আনন্দ, ঋদ্ধিপাদ ভাবনা কাকে বলে? এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ইহাকে বলা হয় ঋদ্ধিপাদ ভাবনা।

৫. আনন্দ, ঋদ্ধিপাদ ভাবনার উপায় কাকে বলে? তা হচ্ছে আর্য অষ্টাঙ্গিক মার্গ, যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক ব্যায়াম, সম্যক স্মৃতি ও সম্যক সমাধি। ইহাকে বলা হয় ঋদ্ধিপাদ ভাবনার মার্গ বা প্রতিপদ।” সপ্তম সূত্র।

৮. দ্বিতীয় আনন্দ সূত্র
৮৪০.১. একপাশে উপবিষ্ট আয়ুষ্মান আনন্দকে ভগবান এরূপ বলতে লাগলেন-“আনন্দ, ঋদ্ধি, ঋদ্ধিপাদ ও ঋদ্ধিপাদ ভাবনা কাকে বলে? আর ঋদ্ধিপাদ ভাবনার উপায় বা কী?”

“ভন্তে, ভগবান হচ্ছেন আমাদের মূল উপদেষ্টা আর ভগবানই আমাদের আশ্রয়। ভন্তে, ভগবানই এই ভাষিত বিষয়ের অর্থ উত্তমরূপে প্রতিভাত করুন। ভগবানের নিকট শ্রবণ করে তা ভিক্ষুগণ ধারণ করবেন।”

২. “হে আনন্দ, এক্ষেত্রে ভিক্ষু বিবিধ প্রকার ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে। ইহাকে বলা হয় ঋদ্ধি।

৩. আনন্দ, ঋদ্ধিপাদ কাকে বলে? যে মার্গ ও প্রতিপদ ঋদ্ধি লাভের জন্য এবং ঋদ্ধি প্রতিলাভের জন্য সংবর্তিত হয়; ইহাকে ঋদ্ধিপাদ বলা হয়।

৪. আনন্দ, ঋদ্ধিপাদ ভাবনা কাকে বলে? এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ইহাকে বলা হয় ঋদ্ধিপাদ ভাবনা।

৫. আনন্দ, ঋদ্ধিপাদ ভাবনার উপায় কাকে বলে? তা হচ্ছে আর্য অষ্টাঙ্গিক মার্গ, যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক ব্যায়াম, সম্যক স্মৃতি ও সম্যক সমাধি। ইহাকে বলা হয় ঋদ্ধিপাদ ভাবনার মার্গ বা প্রতিপদ।” অষ্ঠম সূত্র।

৯. প্রথম ভিক্ষু সূত্র
৮৪১.১. অতঃপর বহুসংখ্যক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষুগণ ভগবানকে এরূপ বলতে লাগলেন-“ভন্তে, ঋদ্ধি, ঋদ্ধিপাদ ও ঋদ্ধিপাদ ভাবনা কাকে বলে? আর ঋদ্ধিপাদ ভাবনার প্রতিপদ (উপায়) বা কী?”

২. “ভিক্ষুগণ, এক্ষেত্রে ভিক্ষু বিবিধ প্রকার ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে। ইহাকে বলা হয় ঋদ্ধি।

৩. ভিক্ষুগণ, ঋদ্ধিপাদ কাকে বলে? যে মার্গ ও প্রতিপদ ঋদ্ধি লাভের জন্য এবং ঋদ্ধি প্রতিলাভের জন্য সংবর্তিত হয়; ইহাকে ঋদ্ধিপাদ বলা হয়।

৪. ভিক্ষুগণ, ঋদ্ধিপাদ ভাবনা কাকে বলে? এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ইহাকে বলা হয় ঋদ্ধিপাদ ভাবনা।

৫. ভিক্ষুগণ, ঋদ্ধিপাদ ভাবনার প্রতিপদ বা উপায় কাকে বলে? তা হচ্ছে আর্য অষ্টাঙ্গিক মার্গ, যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক ব্যায়াম, সম্যক স্মৃতি ও সম্যক সমাধি। ইহাকে বলা হয় ঋদ্ধিপাদ ভাবনার প্রতিপদ বা উপায়।” নবম সূত্র।

১০. দ্বিতীয় ভিক্ষু সূত্র
৮৪২.১. অতঃপর বহুসংখ্যক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষুগণকে ভগবান এরূপ বলতে লাগলেন-“হে ভিক্ষুগণ, ঋদ্ধি, ঋদ্ধিপাদ ও ঋদ্ধিপাদ ভাবনা কাকে বলে? আর ঋদ্ধিপাদ ভাবনার প্রতিপদ বা উপায় কী?

“ভন্তে, ভগবান হচ্ছেন আমাদের মূল উপদেষ্টা, আমাদের আশ্রয়। ভন্তে, ভগবানই এই ভাষিত বিষয়ের অর্থ উত্তমরূপে প্রতিভাত করুক। ভগবানের নিকট শ্রবণ করে তা ভিক্ষুগণ ধারণ করবেন।”

২. “ভিক্ষুগণ, ঋদ্ধি কাকে বলে? এক্ষেত্রে ভিক্ষু বহুবিধ ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে। ইহাকে বলা হয় ঋদ্ধি।

৩. ভিক্ষুগণ, ঋদ্ধিপাদ কাকে বলে? যে মার্গ ও প্রতিপদ ঋদ্ধি লাভের জন্য এবং ঋদ্ধি প্রতিলাভের জন্য সংবর্তিত হয়; ইহাকে ঋদ্ধিপাদ বলা হয়।

৪. ভিক্ষুগণ, ঋদ্ধিপাদ ভাবনা কাকে বলে? এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। এভাবে ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ইহাকে বলা হয় ঋদ্ধিপাদ ভাবনা।

৫. ভিক্ষুগণ, ঋদ্ধিপাদ ভাবনার প্রতিপদ বা উপায় কাকে বলে? তা হচ্ছে আর্য অষ্টাঙ্গিক মার্গ, যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক ব্যায়াম, সম্যক স্মৃতি ও সম্যক সমাধি। ইহাকে বলা হয় ঋদ্ধিপাদ ভাবনার প্রতিপদ বা উপায়।” দশম সূত্র।

১১. মৌদগল্লায়ন সূত্র
৮৪৩.১. তথায় ভগবান ভিক্ষুদের আহ্বান করে বললেন, “হে ভিক্ষুগণ, তোমরা তা কী মনে কর, কত প্রকার ধর্মে ভাবিতাত্ম ও বহুলীকৃতাত্ম মৌদগল্লায়ন ভিক্ষু এরূপ মহাঋদ্ধিমান ও মহানুভবসম্পন্ন?”

“ভন্তে, ভগবান হচ্ছে আমাদের মূল উপদেষ্টা, আমাদের আশ্রয়। ভন্তে, ভগবানই এই ভাষিত বিষয়ের অর্থ প্রতিভাত করুন। ভগবানের নিকট শ্রবণ করে তা ভিক্ষুগণ ধারণ করবেন। “ভিক্ষুগণ, চারি ঋদ্ধিপাদে ভাবিতাত্ম ও বহুলীকৃতাত্ম বিধায় মৌদগল্লায়ন ভিক্ষু এরূপ মহাঋদ্ধিমান ও মহাঋদ্ধিসম্পন্ন।”

২. “সেই চারি প্রকার কী কী? ভিক্ষুগণ, এক্ষেত্রে মৌদগল্লায়ন ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত ও বহুলীকৃত করে : ‘আমার এই ছন্দ অতিলীন (অতিমৃদু) হবে না, আবার অত্যন্ত প্রবলও হবে না, অধ্যাত্মে (ভেতরে) সংক্ষিপ্ত হবে না এবং বাইরেও বিক্ষিপ্ত হবে না। ‘যেমন পূর্ব তেমন পশ্চাৎ; পশ্চাৎ যেমন তেমনই পূর্ব; যেমন অধো (নিচ) তেমন ঊর্ধ্ব; ঊর্ধ্ব যেমন, তেমই অধো; যেমন দিন, তেমন রাত্রি এবং রাত্রি যেমন তেমনই দিন;’ এরূপে সে পূর্বাপর-সংজ্ঞী হয়ে অবস্থান করে। সে উন্মুক্ত ও অনাবৃত চিত্তের মাধ্যমে প্রভাস্বর চিত্ত প্রভাবিত করে।

৩. এরূপে মৌদগল্লায়ন ভিক্ষু সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে : ‘আমার এই বীর্য, চিত্ত ও মীমাংসা অতিলীন (অতিমৃদু) হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না। ‘যেমন পূর্ব তেমন পশ্চাৎ; পশ্চাৎ যেমন তেমনই পূর্ব; যেমন অধো তেমন ঊর্ধ্ব; ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন তেমনই দিন;’ এরূপে সে পূর্বাপর-সংজ্ঞী হয়ে অবস্থান করে। সে উন্মুক্ত ও অনাবৃত চিত্তের মাধ্যমে প্রভাস্বর চিত্ত ভাবিত করে। ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম বিধায় মৌদগল্লায়ন ভিক্ষু এরূপ মহাঋদ্ধিমান ও মহাঋদ্ধিসম্পন্ন।

৪. ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম বিধায় মৌদগল্লায়ন ভিক্ষু এরূপে বহু প্রকারে ঋদ্ধিশক্তি লাভ করে, যেমন : এক হয়ে বহুসংখ্যক হয়, বহু হয়ে পুনঃ একজন হয়, আবির্ভাব ও তিরোভাব (অন্তর্ধান) হয়, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করে; মাটিতে জলের ন্যায় ভাসে ও ডুবে, মাটির ন্যায় জলে অনার্দ্রভাবে গমন করে; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করে, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করে এবং যতদূর ব্রহ্মলোক রয়েছে ততদূর আপন কায় বশীভূত করে। ভিক্ষুগণ, মৌদগল্লায়ন ভিক্ষু এই চারি ঋদ্ধিপাদ ভাবিত ও বহুলীকৃত করে আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করে।” একাদশ সূত্র।

১২. তথাগত সূত্র
৮৪৪.১. তথায় ভগবান ভিক্ষুদের আহ্বান করে বললেন, “হে ভিক্ষুগণ, তোমরা তা কী মনে কর, কত প্রকার ধর্মে ভাবিতাত্ম ও বহুলীকৃতাত্ম তথাগত এরূপ মহাঋদ্ধিমান ও মহানুভবসম্পন্ন?”

“ভন্তে, ভগবান হচ্ছেন আমাদের মূল উপদেষ্টা, আমাদের আশ্রয়। ভন্তে, ভগবানই এই ভাষিত বিষয়ের অর্থ প্রতিভাত করুন। ভগবানের নিকট শ্রবণ করে তা ভিক্ষুগণ ধারণ করবেন। “ভিক্ষুগণ, চারি ঋদ্ধিপাদে ভাবিতাত্ম ও বহুলীকৃতাত্ম বিধায় তথাগত এরূপ মহাঋদ্ধিমান ও মহাঋদ্ধিসম্পন্ন।”

২. “সেই চারি প্রকার কী কী? এক্ষেত্রে তথাগত সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত ও বহুলীকৃত করে : ‘আমার এই ছন্দ অতিলীন (অতিমৃদু) হবে না, আবার অত্যন্ত প্রবলও হবে না, অধ্যাত্মে (ভেতরে) সংক্ষিপ্ত হবে না এবং বাইরেও বিক্ষিপ্ত হবে না। যেমন পূর্ব তেমন পশ্চাৎ; পশ্চাৎ যেমন তেমনই পূর্ব; যেমন অধো, (নিচ) তেমন ঊর্ধ্ব; ঊর্ধ্ব যেমন, তেমই অধো; যেমন দিন, তেমন রাত্রি এবং রাত্রি যেমন তেমনই দিন;’ এরূপে তথাগত পূর্বাপর-সংজ্ঞী হয়ে অবস্থান করেন। তিনি উন্মুক্ত ও অনাবৃত চিত্তের মাধ্যমে প্রভাস্বর চিত্ত প্রভাবিত করেন।

৩. এরূপে তথাগত সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করেন-‘আমার এই বীর্য, চিত্ত ও মীমাংসা অতিলীন হবে না, আবার অত্যন্ত প্রবলও হবে না, অধ্যাত্মে সংক্ষিপ্ত হবে না এবং বাইরেও বিক্ষিপ্ত হবে না।’ ‘যেমন পূর্ব, তেমন পশ্চাৎ; পশ্চাৎ যেমন, তেমনই পূর্ব; যেমন অধো, তেমন ঊর্ধ্ব; ঊর্ধ্ব যেমন, তেমনই অধো; যেমন দিন, তেমন রাত্রি এবং রাত্রি যেমন, তেমনই দিন;’ এরূপে তথাগত পূর্বাপর-সংজ্ঞী হয়ে অবস্থান করেন। তিনি উন্মুক্ত ও অনাবৃত চিত্তের মাধ্যমে প্রভাস্বর চিত্ত ভাবিত করেন। ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম বিধায় তথাগত এরূপ মহাঋদ্ধিমান ও মহাঋদ্ধিসম্পন্ন।

৪. ভিক্ষুগণ, এই চারি ঋদ্ধিপাদে ভাবিতাত্ম ও বহুলীকৃতাত্ম বিধায় তথাগত এরূপে বহু প্রকারে ঋদ্ধিশক্তি লাভ করেন, যেমন : এক হয়ে বহুসংখ্যক হন, বহু হয়ে পুনঃ একজন হন, আবির্ভাব ও তিরোভাব (অন্তর্ধান) হন, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করেন; মাটিতে জলের ন্যায় ভাসেন ও ডুবেন, মাটির ন্যায় জলে অনার্দ্রভাবে গমন করেন; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করেন, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করেন এবং যতদূর ব্রহ্মলোক রয়েছে ততদূর আপন কায় বশীভূত করেন। ভিক্ষুগণ, এরূপে চারি ঋদ্ধিপাদ ভাবিত ও বহুলীকৃত করে তথাগত আসবসমূহের ক্ষয়ে অনাসব হয়ে ইহজীবনে স্বয়ং অভিজ্ঞা দ্বারা চিত্তবিমুক্তি আর প্রজ্ঞাবিমুক্তি উপলব্ধি ও লাভ করে অবস্থান করেন।” দ্বাদশ সূত্র।

(ছয় প্রকার অভিজ্ঞাও অনুরূপভাবে বিস্তারিতব্য)

তস্সুদ্দানং/সূত্রসূচি

মার্গ, লৌহগোলক, ভিক্ষু, সুদ্ধিসহ দ্বিবিধ ফল সূত্র;

আনন্দদ্বয়, ভিক্ষুদ্বয়, মৌদগল্লায়ন ও তথাগত সূত্র॥


 

৪. গঙ্গাপেয়্যাল বর্গ
১-১২. গঙ্গানদী প্রভৃতি দ্বাদশ সূত্র
৮৪৫-৮৫৬.১. “হে ভিক্ষুগণ, যেমন, গঙ্গানদী পূর্বদিকে প্রবাহিত, পূর্বদিকেই বয়ে চলে এবং পূর্বদিকে ক্রমাবনত, ঠিক তদ্রুপ ভিক্ষুগণ, ভিক্ষু চারি ঋদ্ধিপাদ ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। কীরূপে ভিক্ষু চারি ঋদ্ধিপাদ ভাবিত ও বহুলীকৃত করে নির্বাণগামী হয়, নির্বাণাভিমুখী এবং নির্বাণের দিকেই ক্রমোন্নত হয়? এক্ষেত্রে ভিক্ষু সমাধি-প্রধান ও সংস্কারবিমণ্ডিত ছন্দ-ঋদ্ধিপাদ ভাবিত করে। একইভাবে ভিক্ষু সমাধি-প্রধান ও সংস্কারবিমণ্ডিত বীর্য, চিত্ত ও মীমাংসা ঋদ্ধিপাদ ভাবিত করে।

২. ভিক্ষুগণ, এরূপেই ভিক্ষু চারি ঋদ্ধিপাদ ভাবিত ও বহুলীকৃত করে নির্বাণগামী হয়, নির্বাণাভিমুখী এবং নির্বাণের দিকেই ক্রমোন্নত হয়।” দ্বাদশ সূত্র।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

পূর্বদিকে ছয় নিম্ন, সমুদ্রে নিম্ন ছয়;

ছয় দুগুণে দ্বাদশ হয় তা দ্বারা বর্গ বলা হয়॥


 

৫. অপ্রমাদ বর্গ
(অপ্রমাদ বর্গও অনুরূপ বিস্তারিতব্য)

তস্সুদ্দানং/সূত্রসূচি

তথাগত, পদ, কূট, মূল, সার ও বস্‌সিক সূত্র;

রাজা, চন্দ্র, সূর্য ও বস্ত্র সূত্রে দশটি পদ উক্ত॥


 

৬. বলকরণীয় বর্গ
(বলকরণীয় বর্গও অনুরূপ বিস্তারিতব্য)

তস্সুদ্দানং/সূত্রসূচি

ফল, বীজ, নাগ, বৃক্ষ, কলসী ও গম সূত্র;

আকাশ, মেঘ দ্বয়, নৌকা, আগন্তুক ও নদী সূত্র॥


 

৭. এষণা বর্গ
(এষণা বর্গ অনুরূপ বিস্তারিতব্য)

তস্সুদ্দানং/সূত্রসূচি

এষণা, মান, আসব, ভব, দুঃখতা ত্রিবিধ সূত্র;

খিল, মল, দুঃখ, বেদনা, তৃষ্ণা ও প্রার্থনা সূত্র॥


 

৮. ওঘ বর্গ
১-১০. ওঘ প্রভৃতি দশ সূত্র
৮৮৯-৮৯৮.১. “হে ভিক্ষুগণ, এই পাঁচ প্রকার ঊর্ধ্বভাগীয় সংযোজন (আছে)। সেই পাঁচ প্রকার কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই পাঁচ প্রকার ঊর্ধ্বভাগীয় সংযোজন। ভিক্ষুগণ, এই পাঁচ প্রকার ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে চারিবিধ ঋদ্ধিপাদ অনুশীলন করা উচিত।

২. সেই চারি প্রকার কী কী? ভিক্ষুগণ, এক্ষেত্রে ভিক্ষু সমাধি-প্রধান ও সংস্কারসমৃদ্ধ ছন্দ-ঋদ্ধিপাদ ভাবিত করে। একইভাবে সমাধি-প্রধান ও সংস্কারসমৃদ্ধ বীর্য, চিত্ত ও মীমাংসা ঋদ্ধিপাদ ভাবিত করে। ভিক্ষুগণ, এই পাঁচ প্রকার ঊর্ধ্বভাগীয় সংযোজনসমূহের অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে এই চারিবিধ ঋদ্ধিপাদ অনুশীলন করা উচিত।” দশম সূত্র।

(মার্গ-সংযুক্তের ন্যায় বিস্তারিতব্য)

ওঘ বর্গ সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গনি', অনুশয়;

কামগুণ, নীবরণ, স্কন্ধ ও অধো-ঊর্ধ্বভাগীয় হয়॥

ঋদ্ধিপাদ-সংযুক্ত সমাপ্ত।


 

৮. অনুরুদ্ধ-সংযুক্ত[119]
১. নির্জনগত বর্গ
১. প্রথম নির্জনগত সূত্র
৮৯৯.১. আমি এরূপ শুনেছি। একসময় আয়ুষ্মান অনুরুদ্ধ শ্রাবস্তীর জেতবনে অনাথপিণ্ডিকের নির্মিত বিহারে অবস্থান করছিলেন। অতঃপর আয়ুষ্মান অনুরুদ্ধের একাকী নির্জনে অবস্থানের সময় এরূপ চিন্তা উৎপন্ন হয়েছিল, “চারি স্মৃতিপ্রস্থান যাদের উপেক্ষিত তাদের পক্ষে সম্যকরূপে দুঃখক্ষয়কর আর্যমার্গ লাভ করা অসম্ভব এবং চারি স্মৃতিপ্রস্থান যাদের গৃহীত (আরম্ভিত), তাদের পক্ষে সম্যকরূপে দুঃখক্ষয়কর আর্যমার্গ লাভ করা সম্ভব।”

২. অতঃপর আয়ুষ্মান মহামৌদগল্লায়ন আয়ুষ্মান অনুরুদ্ধের চিত্ত-পরিবিতর্ক জ্ঞাত হয়ে, যেমনি বলবান ব্যক্তি সংকোচিত বাহু প্রসারণ করে কিংবা প্রসারিত বাহু সংকোচনের ন্যায় অল্প সময়ের মধ্যে আয়ুষ্মান অনুরুদ্ধের সম্মুখে উপস্থিত (প্রাদুর্ভাব) হলেন। অতঃপর আয়ুষ্মান মহামৌদগল্লায়ন আয়ুষ্মান অনুরুদ্ধকে এরূপ বলতে লাগলেন-“আবুসো অনুরুদ্ধ, কী কারণে (বা কিরূপে) ভিক্ষুদের চারি স্মৃতিপ্রস্থান আরব্ধ (লাভ) হয়?”

৩. “আবুসো, এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-কায়ে সমুদয় (উৎপত্তি)-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। বাহ্যিক-কায়ে সমুদয়-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। অধ্যাত্ম-বাহ্যিক-কায়েও সমুদয়-ধর্মানুদর্শী, বিলয়-ধর্মানুদর্শী এবং সমুদয়-বিলয়-ধর্মানুদর্শী হয়ে অবস্থান করেন।

৪. যদি তিনি আকাঙ্ক্ষা করেন-‘আমি অপ্রতিকূলে প্রতিকূল-সংজ্ঞী হয়ে অবস্থান করব’ তথায় তিনি প্রতিকূল-সংজ্ঞী হয়ে অবস্থান করেন। আর যদি আকাঙ্ক্ষা করেন-‘আমি প্রতিকূলে অপ্রতিকূল-সংজ্ঞী হয়ে অবস্থান করব’ তথায় তিনি অপ্রতিকূল-সংজ্ঞী হয়ে অবস্থান করেন। এবং তিনি যদি এরূপ আকাঙ্ক্ষা করেন-‘আমি অপ্রতিকূলে-প্রতিকূলে প্রতিকূল-সংজ্ঞী হয়ে অবস্থান করব’ তবে তথায় তিনি প্রতিকূল-সংজ্ঞী হয়ে অবস্থান করেন। যদি তিনি আকাঙ্ক্ষা করেন-‘প্রতিকূলে-অপ্রতিকূলে অপ্রতিকূল-সংজ্ঞী হয়ে অবস্থান করব’ তবে তথায়ও তিনি অপ্রতিকূল-সংজ্ঞী হয়ে অবস্থান করেন। যদি আকাঙ্ক্ষা করেন-‘আমি অপ্রতিকূল এবং প্রতিকূল উভয়ই পরিত্যাগ করে উপেক্ষক, স্মৃতিমান ও সম্প্রজ্ঞানী হয়ে অবস্থান করব’ তবে তথায় তিনি উপেক্ষক, স্মৃতিমান ও সম্প্রজ্ঞানী হয়ে অবস্থান করেন।

৫. ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-বেদনায় সমুদয় (উৎপত্তি)-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। বাহ্যিক-বেদনায় সমুদয়-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। অধ্যাত্ম-বাহ্যিক-বেদনায়ও সমুদয়-ধর্মানুদর্শী, বিলয়-ধর্মানুদর্শী এবং সমুদয়-বিলয়-ধর্মানুদর্শী হয়ে অবস্থান করেন।

৬. যদি তিনি আকাঙ্ক্ষা করেন-‘আমি অপ্রতিকূলে প্রতিকূল-সংজ্ঞী হয়ে অবস্থান করব’ তথায় তিনি প্রতিকূল-সংজ্ঞী হয়ে অবস্থান করেন। আর যদি আকাঙ্ক্ষা করেন-‘আমি প্রতিকূলে অপ্রতিকূল-সংজ্ঞী হয়ে অবস্থান করব’ তথায় তিনি অপ্রতিকূল-সংজ্ঞী হয়ে অবস্থান করেন। এবং তিনি যদি এরূপ আকাঙ্ক্ষা করেন-‘আমি অপ্রতিকূলে-প্রতিকূলে প্রতিকূল-সংজ্ঞী হয়ে অবস্থান করব’ তবে তথায় তিনি প্রতিকূল-সংজ্ঞী হয়ে অবস্থান করেন। যদি তিনি আকাঙ্ক্ষা করেন-‘প্রতিকূলে-অপ্রতিকূলে অপ্রতিকূল-সংজ্ঞী হয়ে অবস্থান করব’ তবে তথায়ও তিনি অপ্রতিকূল-সংজ্ঞী হয়ে অবস্থান করেন। যদি আকাঙ্ক্ষা করেন-‘আমি অপ্রতিকূল এবং প্রতিকূল উভয়ই পরিত্যাগ করে উপেক্ষক, স্মৃতিমান ও সম্প্রজ্ঞানী হয়ে অবস্থান করব’ তবে তথায় তিনি উপেক্ষক, স্মৃতিমান ও সম্প্রজ্ঞানী হয়ে অবস্থান করেন।

৭. ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-চিত্তে সমুদয় (উৎপত্তি)-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। বাহ্যিক-চিত্তে সমুদয়-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। অধ্যাত্ম-বাহ্যিক-চিত্তেও সমুদয়-ধর্মানুদর্শী, বিলয়-ধর্মানুদর্শী এবং সমুদয়-বিলয়-ধর্মানুদর্শী হয়ে অবস্থান করেন।

৮. যদি তিনি আকাঙ্ক্ষা করেন-‘আমি অপ্রতিকূলে প্রতিকূল-সংজ্ঞী হয়ে অবস্থান করব’ তথায় তিনি প্রতিকূল-সংজ্ঞী হয়ে অবস্থান করেন। আর যদি আকাঙ্ক্ষা করেন-‘আমি প্রতিকূলে অপ্রতিকূল-সংজ্ঞী হয়ে অবস্থান করব’ তথায় তিনি অপ্রতিকূল-সংজ্ঞী হয়ে অবস্থান করেন। এবং তিনি যদি এরূপ আকাঙ্ক্ষা করেন-‘আমি অপ্রতিকূলে-প্রতিকূলে প্রতিকূল-সংজ্ঞী হয়ে অবস্থান করব’ তবে তথায় তিনি প্রতিকূল-সংজ্ঞী হয়ে অবস্থান করেন। যদি তিনি আকাঙ্ক্ষা করেন-‘প্রতিকূলে-অপ্রতিকূলে অপ্রতিকূল-সংজ্ঞী হয়ে অবস্থান করব’ তবে তথায়ও তিনি অপ্রতিকূল-সংজ্ঞী হয়ে অবস্থান করেন। যদি আকাঙ্ক্ষা করেন-‘আমি অপ্রতিকূল এবং প্রতিকূল উভয়ই পরিত্যাগ করে উপেক্ষক, স্মৃতিমান ও সম্প্রজ্ঞানী হয়ে অবস্থান করব’ তবে তথায় তিনি উপেক্ষক, স্মৃতিমান ও সম্প্রজ্ঞানী হয়ে অবস্থান করেন।

৯. ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-ধর্মে সমুদয় (উৎপত্তি)-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। বাহ্যিক-ধর্মে সমুদয়-ধর্মানুদর্শী, বিলয়-ধর্মানুদর্শী ও সমুদয়-বিলয়-ধর্মানুদর্শী হয়ে অবস্থান করেন। অধ্যাত্ম-বাহ্যিক-ধর্মেও সমুদয়-ধর্মানুদর্শী, বিলয়-ধর্মানুদর্শী এবং সমুদয়-বিলয়-ধর্মানুদর্শী হয়ে অবস্থান করেন।

১০. যদি তিনি আকাঙ্ক্ষা করেন-‘আমি অপ্রতিকূলে প্রতিকূল-সংজ্ঞী হয়ে অবস্থান করব’ তথায় তিনি প্রতিকূল-সংজ্ঞী হয়ে অবস্থান করেন। আর যদি আকাঙ্ক্ষা করেন-‘আমি প্রতিকূলে অপ্রতিকূল-সংজ্ঞী হয়ে অবস্থান করব’ তথায় তিনি অপ্রতিকূল-সংজ্ঞী হয়ে অবস্থান করেন। এবং তিনি যদি এরূপ আকাঙ্ক্ষা করেন-‘আমি অপ্রতিকূলে-প্রতিকূলে প্রতিকূল-সংজ্ঞী হয়ে অবস্থান করব’ তবে তথায় তিনি প্রতিকূল-সংজ্ঞী হয়ে অবস্থান করেন। যদি তিনি আকাঙ্ক্ষা করেন-‘প্রতিকূলে-অপ্রতিকূলে অপ্রতিকূল-সংজ্ঞী হয়ে অবস্থান করব’ তবে তথায়ও তিনি অপ্রতিকূল-সংজ্ঞী হয়ে অবস্থান করেন। যদি আকাঙ্ক্ষা করেন-‘আমি অপ্রতিকূল এবং প্রতিকূল উভয়ই পরিত্যাগ করে উপেক্ষক, স্মৃতিমান ও সম্প্রজ্ঞানী হয়ে অবস্থান করব’ তবে তথায় তিনি উপেক্ষক, স্মৃতিমান ও সম্প্রজ্ঞানী হয়ে অবস্থান করেন। আবুসো, এরূপেই একজন ভিক্ষুর চারি স্মৃতিপ্রস্থান আরব্ধ হয়।” প্রথম সূত্র।

২. দ্বিতীয় নির্জনগত সূত্র
৯০০.১. শ্রাবস্তী নিদান। অতঃপর আয়ুষ্মান অনুরুদ্ধের একাকী নির্জনে অবস্থানের সময় এরূপ চিন্তা উৎপন্ন হয়েছিল, “চারি স্মৃতিপ্রস্থান যাদের উপেক্ষিত তাদের পক্ষে সম্যকরূপে দুঃখক্ষয়কর আর্যমার্গ লাভ করা অসম্ভব এবং চারি স্মৃতিপ্রস্থান যাদের গৃহীত (আরম্ভিত), তাদের পক্ষে সম্যকরূপে দুঃখক্ষয়কর আর্যমার্গ লাভ করা সম্ভব।”

২. অতঃপর আয়ুষ্মান মহামৌদগল্লায়ন আয়ুষ্মান অনুরুদ্ধের চিত্ত-পরিবিতর্ক জ্ঞাত হয়ে যেমনি বলবান ব্যক্তি সংকোচিত বাহু প্রসারণ করে কিংবা প্রসারিত বাহু সংকোচনের ন্যায় অল্প সময়ের মধ্যে আয়ুষ্মান অনুরুদ্ধের সম্মুখে উপস্থিত (প্রাদুর্ভাব) হলেন। অতঃপর আয়ুষ্মান মহামৌদগল্লায়ন আয়ুষ্মান অনুরুদ্ধকে এরূপ বলতে লাগলেন-“আবুসো অনুরুদ্ধ, কী কারণে (বা কীরূপে) ভিক্ষুদের চারি স্মৃতিপ্রস্থান আরব্ধ (লাভ) হয়?”

৩. “আবুসো, এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-কায়ে কায়ানুদর্শী হয়ে অবস্থান করেন। বাহ্যিক-কায়ে কায়ানুদর্শী এবং অধ্যাত্ম-বাহ্যিক-কায়েও কায়ানুদর্শী হয়ে অবস্থান করেন।

৪. ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-বেদনায় বেদনানুদর্শী হয়ে অবস্থান করেন। বাহ্যিক-বেদনায় বেদনানুদর্শী এবং অধ্যাত্ম-বাহ্যিক-বেদনায়ও বেদনানুদর্শী হয়ে অবস্থান করেন।

৫. ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-চিত্তে চিত্তানুদর্শী হয়ে অবস্থান করেন। বাহ্যিক-চিত্তে চিত্তানুদর্শী এবং অধ্যাত্ম-বাহ্যিক-চিত্তেও চিত্তানুদর্শী হয়ে অবস্থান করেন।

৬. ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে অধ্যাত্ম-ধর্মে ধর্মানুদর্শী হয়ে অবস্থান করেন। বাহ্যিক-ধর্মে ধর্মানুদর্শী এবং অধ্যাত্ম-বাহ্যিক-ধর্মেও ধর্মানুদর্শী হয়ে অবস্থান করেন। আবুসো, এরূপেই একজন ভিক্ষুর চারি স্মৃতিপ্রস্থান আরব্ধ হয়।” দ্বিতীয় সূত্র।

৩. সুতনু সূত্র
৯০১.১. একসময় আয়ুষ্মান অনুরুদ্ধ শ্রাবস্তীর সুতনুতীরে অবস্থান করছিলেন। অতঃপর বহুসংখ্যক ভিক্ষু আয়ুষ্মান অনুরুদ্ধের নিকট উপস্থিত হয়ে আয়ুষ্মান অনুরুদ্ধের সাথে প্রীতি-সম্ভাষণ ও কুশল-বিনিময় করলেন। প্রীতি-সম্ভাষণ ও কুশল বিনিময়ের পর একপাশে উপবেশন করলেন। একপাশে উপবিষ্ট হয়ে সেই ভিক্ষুগণ আয়ুষ্মান অনুরুদ্ধকে এরূপ বললেন, “হে আয়ুষ্মান অনুরুদ্ধ, কত প্রকার ধর্ম ভাবিত ও বহুলীকৃত করে আপনি মহাভিজ্ঞা প্রাপ্ত হয়েছেন?”

২. হে আবুসোগণ, আমি চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। সেই চারি প্রকার কী কী? আবুসোগণ, এক্ষেত্রে আমি উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করি। এভাবে বেদনায় বেদনানুদর্শী, চিত্তে চিত্তানুদর্শী ও ধর্মেও ধর্মানুদর্শী হয়ে অবস্থান করি।

৩. আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে হীনধর্মকে হীনধর্মরূপে, মধ্যম ধর্মকে মধ্যম ধর্মরূপে এবং প্রণীত ধর্মকে প্রণীত ধর্মরূপে জানতে পেরেছি।” তৃতীয় সূত্র।

৪. প্রথম কণ্ডকী সূত্র
৯০২.১. একসময় আয়ুষ্মান অনুরুদ্ধ, সারিপুত্র ও মহামৌদগল্লায়ন সাকেতে কণ্ডকীবনে অবস্থান করছিলেন। অতঃপর আয়ুষ্মান সারিপুত্র ও মহামৌদগল্লায়ন সন্ধ্যার সময়ে নির্জনতা বা ধ্যান হতে উঠে যেথায় আয়ুষ্মান অনুরুদ্ধ আছেন তথায় উপস্থিত হয়ে অনুরুদ্ধের সাথে প্রীতি-সম্ভাষণ করলেন। প্রীতি-সম্ভাষণ ও কুশল বিনিময়ের পর একপাশে বসলেন। একপাশে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বললেন, “আবুসো অনুরুদ্ধ, শৈক্ষ্য ভিক্ষু কর্তৃক কত প্রকার ধর্ম লাভ করে অবস্থান করা উচিত?”

২. “আবুসো সারিপুত্র, শৈক্ষ্য ভিক্ষু কর্তৃক চারি স্মৃতিপ্রস্থান লাভ করে অবস্থান করা উচিত। সেই চারি প্রকার কী কী? আবুসো, এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু উদ্যমশীল, সম্প্রজ্ঞানী ও স্মৃতিমান হয়ে জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী ও ধর্মে ধর্মানুদর্শী হয়ে অবস্থান করে। আবুসো সারিপুত্র, শৈক্ষ্য ভিক্ষু কর্তৃক এই চারি স্মৃতিপ্রস্থান লাভ করে অবস্থান করা উচিত।” চতুর্থ সূত্র।

৫. দ্বিতীয় কণ্ডকী সূত্র
৯০৩.১. সাকেত নিদান। একপাশে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বলতে লাগলেন-“আবুসো অনুরুদ্ধ, অশৈক্ষ্য ভিক্ষু কর্তৃক কত প্রকার ধর্ম লাভ করে অবস্থান করা উচিত?”

২. “আবুসো সারিপুত্র, অশৈক্ষ্য ভিক্ষু কর্তৃক চারি স্মৃতিপ্রস্থান লাভ করে অবস্থান করা উচিত? সেই চারি প্রকার কী কী? আবুসো, এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। অনুরূপভাবে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করে। আবুসো সারিপুত্র, অশৈক্ষ্য ভিক্ষু কর্তৃক এই চারি স্মৃতিপ্রস্থান লাভ করে অবস্থান করা উচিত।” পঞ্চম সূত্র।

৬. তৃতীয় কণ্ডকী সূত্র
৯০৪.১. সাকেত নিদান। একপাশে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বললেন, “আয়ুষ্মান অনুরুদ্ধ, কত প্রকার ধর্মে ভাবিত ও বহুলীকৃত হয়ে আপনি মহাভিজ্ঞা প্রাপ্ত হয়েছেন?”

২. “আবুসো, আমি চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। সেই চারি প্রকার কী কী? আবুসো, এক্ষেত্রে আমি উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করি। এভাবে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করি। আমি এই চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। আবুসো, আমি এই চারি স্মৃতিপ্রস্থান ভাবিত ও বহুলীকৃত করে সহস্র লোক সম্পর্কে জ্ঞাত আছি।” ষষ্ঠ সূত্র।

৭. তৃষ্ণাক্ষয় সূত্র
৯০৫.১. শ্রাবস্তী নিদান। তথায় আয়ুষ্মান অনুরুদ্ধ “হে আবুসো ভিক্ষুগণ,” বলে ভিক্ষুদের আহ্বান করলেন। “হ্যাঁ আবুসো,” বলে সেই ভিক্ষুগণ আয়ুষ্মান অনুরুদ্ধকে প্রত্যুত্তর দিলেন। তখন আয়ুষ্মান অনুরুদ্ধ এরূপ বলতে লাগলেন :

২. “আবুসোগণ, এই চারি স্মৃতিপ্রস্থান ভাবিত ও বহুলীকৃত হলে তৃষ্ণাক্ষয়ের জন্য সংবর্তিত হয়। সেই চারি প্রকার কী কী? এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। এভাবে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করে। আবুসোগণ, এই চারি স্মৃতিপ্রস্থান ভাবিত ও বহুলীকৃত হলে তা তৃষ্ণাক্ষয়ের জন্য সংবর্তিত হয়।” সপ্তম সূত্র।

৮. শাল্লাগার সূত্র
৯০৬.১. একসময় আয়ুষ্মান অনুরুদ্ধ শ্রাবস্তীতে শাল্লাগারে অবস্থান করছিলেন। তথায় আয়ুষ্মান অনুরুদ্ধ “হে আবুসো ভিক্ষুগণ,” বলে ভিক্ষুদের আহ্বান করলেন। “হ্যাঁ আবুসো,” বলে সেই ভিক্ষুগণ আয়ুষ্মান অনুরুদ্ধকে প্রত্যুত্তর দিলেন। তখন আয়ুষ্মান অনুরুদ্ধ এরূপ বলতে লাগলেন :

২. “আবুসোগণ, যেমন গঙ্গানদী পূর্বদিকে প্রবাহিত, পূর্বদিকে নিম্নাভিমুখী ও পূর্বদিকেই ক্রমাবনত। অতঃপর বহুসংখ্যক লোক শাবল, কোদাল নিয়ে এই ভেবে আগমন করতে পারে-‘আমরা এই গঙ্গানদীকে পশ্চিম দিকে প্রবাহমান করব, পশ্চিমাভিমুখী করব ও পশ্চিম দিকে ক্রমাবনত করব।’ আবুসোগণ, তোমরা তা কী মনে কর, সেই বহুসংখ্যক লোক কি গঙ্গানদীকে পশ্চিম দিকে প্রবাহমান, পশ্চিমাভিমুখী ও পশ্চিম দিকে ক্রমাবনত করতে পারবে?”

“আবুসো, তা অসম্ভব।”

“তা কী কারণে? আবুসোগণ, গঙ্গানদী পূর্বদিকে প্রবাহিত, পূর্বাভিমুখী ও পূর্ব দিকেই ক্রমাবনত। সেই গঙ্গানদীকে পশ্চিম দিকে প্রবাহমান, পশ্চিমাভিমুখী ও পশ্চিম দিকে ক্রমাবনত করা সহজতর নয়। শুধুমাত্র সেই বহুসংখ্যক জনতা পরিশ্রান্ত ও কষ্টের ভাগী হবে।”

৩. “আবুসোগণ, এরূপেই চারি স্মৃতিপ্রস্থানেভাবিত ও বহুলীকৃত ভিক্ষুকে রাজা রাজমন্ত্রী, মিত্র, অমাত্য, জ্ঞাতি ও সগোত্র ভোগসম্পত্তি দ্বারা প্রলোভন দেখিয়ে আহ্বান করতে পারে-‘হে প্রভু, আসুন! সেই গৌরিক বস্ত্র কেন ত্যাগ করছেন না? কেন মুণ্ডিত মস্তকে ভিক্ষাচরণ করছেন? গৃহীজীবনে ফিরে আসুন, ভোগসম্পত্তি ভোগ করে পুণ্যকর্ম সম্পাদন করুন।’

৪. আবুসোগণ, সেই চারি স্মৃতিপ্রস্থান ভাবিত ও বহুলীকৃত ভিক্ষু (ধর্ম-বিনয়) শিক্ষা প্রত্যাখান করে গৃহীজীবনে ফিরে যাবে; তা অসম্ভব। তার কারণ কী? আবুসো, যেই ভিক্ষুর চিত্ত দীর্ঘরাত্রি বিবেকে (নির্জনতায়) প্রবাহমান, বিবেকে নিম্নাভিমুখী ও বিবেকেই ক্রমাবনত, সেই ভিক্ষু গৃহীজীবনে ফিরে যাবে; তা অসম্ভব।

৫. আবুসোগণ, কীরূপে ভিক্ষু চারি স্মৃতিপ্রস্থান ভাবিত ও বহুলীকৃত করে? এক্ষেত্রে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করে। একইভাবে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করে। আবুসোগণ, এরূপেই ভিক্ষু চারি স্মৃতিপ্রস্থান ভাবিত ও বহুলীকৃত করে।” অষ্টম সূত্র।

৯. আম্রপালি বন সূত্র
৯০৭.১. একসময় আয়ুষ্মান অনুরুদ্ধ এবং আয়ুষ্মান সারিপুত্র বৈশালীর[120] আম্রপালি বনে অবস্থান করছিলেন। অতঃপর আয়ুষ্মান সারিপুত্র সন্ধ্যা-সময়ে নির্জনতা (ধ্যান) হতে উঠে আয়ুষ্মান অনুরুদ্ধের নিকট উপস্থিত হয়ে আয়ুষ্মান অনুরুদ্ধের সাথে সম্বোধন করলেন। সম্বোধনীয় কথা ও কুশল-বিনিময় করে একপাশে বসলেন। একপাশে উপবিষ্ট আয়ুষ্মান সারিপুত্র আয়ুষ্মান অনুরুদ্ধকে এরূপ বললেন :

২. “হে আবুসো, আপনার ইন্দ্রিয়সমূহ অত্যন্ত প্রসন্ন, মুখচ্ছবিও পরিশুদ্ধ ও বিশুদ্ধ। আয়ুষ্মান অনুরুদ্ধ, আপনি কীরূপ অবস্থানের মাধ্যমে সময় অতিবাহিত করেন?”

“আবুসো, আমি চারি স্মৃতিপ্রস্থানে সুপ্রতিস্থিত চিত্ত হয়ে অবস্থান করছি। সেই চারি প্রকার কী কী?

৩. এক্ষেত্রে আবুসো, আমি উদ্যমশীল সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করি। একইভাবে আমি উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করি। আবুসো, এরূপে আমি চারি স্মৃতিপ্রস্থানে সুপ্রতিস্থিত চিত্ত হয়ে অবস্থান করছি। আবুসো, যেই ভিক্ষু অর্হৎ, ক্ষীণাসব, উদ্‌যাপিত জীবন, যার করণীয়কৃত, ভার অপসৃত, নিজ কল্যাণপ্রাপ্ত, ভব সংযোজন পরিক্ষীণ ও সম্যকরূপে বিমুক্ত, তিনিও এই চারি স্মৃতিপ্রস্থানে সুপ্রতিস্থিত চিত্ত হয়ে অবস্থান করেন।”

“আবুসো, তা আমাদের সত্যিই লাভ, সত্যিই সুলব্ধ যে আমরা আয়ুষ্মান অনুরুদ্ধের শ্রেষ্ঠ বাক্য ভাষণকালে তার সম্মুখেই তা শ্রবণ করলাম।” নবম সূত্র।

১০. অত্যন্ত পীড়িত সূত্র
৯০৮.১. একসময় আয়ুষ্মান অনুরুদ্ধ শ্রাবস্তীর অন্ধবনে রুগ্ন, পীড়ায় পীড়িত এবং অতিশয় অসুস্থ হয়ে অবস্থান করছিলেন। অতঃপর বহুসংখ্যক ভিক্ষু আয়ুষ্মান অনুরুদ্ধের নিকট উপস্থিত হয়ে আয়ুষ্মান অনুরুদ্ধকে এরূপ বললেন :

২. “আয়ুষ্মান অনুরুদ্ধের কীরূপ অবস্থানের দরুন তার উৎপন্ন শারীরিক দুঃখবেদনা চিত্তকে প্রভাবিত না করে স্থিত হয়?”

৩. “হে আবুসোগণ, চারি স্মৃতিপ্রস্থানে সুপ্রতিষ্ঠিত চিত্তে অবস্থানকালে আমার উৎপন্ন শারীরিক দুঃখবেদনা চিত্তকে প্রভাবিত না করে স্থিত হয়। সেই চারি প্রকার কী কী? এক্ষেত্রে আমি উদ্যমশীল সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করি। একইভাবে আমি বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করি। আবুসোগণ, এই চারি স্মৃতিপ্রস্থানে সুপ্রতিস্থিত চিত্তে অবস্থানকালে আমার উৎপন্ন শারীরিক দুঃখবেদনা চিত্তকে প্রভাবিত না করে স্থিত হয়।”

নির্জনগত বর্গ সমাপ্ত।

তস্সুদ্দানং/সূত্রসূচি

নির্জনাগত দুয়ে কথিত, সুতনু, কণ্ডকী ত্রয়;

তৃষ্ণাক্ষয় শাল্লাগার, আম্রপালি ও পীড়িত যোগে বর্গ হয়॥


 

২. দ্বিতীয় বর্গ
১. সহস্র কল্প সূত্র
৯০৯.১. একসময় আয়ুষ্মান অনুরুদ্ধ শ্রাবস্তীর জেতবনে অনাথপিণ্ডিকের নির্মিত বিহারে অবস্থান করছিলেন। অতঃপর বহুসংখ্যক ভিক্ষু আয়ুষ্মান অনুরুদ্ধের নিকট উপস্থিত হয়ে আয়ুষ্মান অনুরুদ্ধের সাথে প্রীতি-সম্ভাষণ করলেন। প্রীতি-সম্ভাষণ ও কুশল-বিনিময় করে একপাশে বসলেন। একপাশে উপবিষ্ট সেই ভিক্ষুগণ আয়ুষ্মান অনুরুদ্ধকে এরূপ বললেন :

২. “আয়ুষ্মান অনুরুদ্ধ কত প্রকার ধর্ম ভাবিত ও বহুলীকৃত করে মহাভিজ্ঞা প্রাপ্ত হয়েছেন?”

৩. “হে আবুসোগণ, আমি চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। সেই চারি প্রকার কী কী? এক্ষেত্রে আমি উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে কায়ে কায়ানুদর্শী হয়ে অবস্থান করি। একইভাবে আমি উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদন করে বেদনায় বেদনানুদর্শী, চিত্তে চিত্তানুদর্শী এবং ধর্মেও ধর্মানুদর্শী হয়ে অবস্থান করি। আবুসোগণ, এরূপেই আমি এই চারি স্মৃতিপ্রস্থান ভাবিত ও বহুলীকৃত করে মহাভিজ্ঞা প্রাপ্ত হয়েছি। আমি এই চারি স্মৃতিপ্রস্থান ভাবিত ও বহুলীকৃত করে সহস্র কল্প পর্যন্ত অনুস্মরণ করতে পারি।” প্রথম সূত্র।

২. বিবিধ ঋদ্ধি সূত্র
৯১০.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে বহু প্রকারে বিবিধ ঋদ্ধিশক্তি লাভ করি। যেমন : এক হয়ে বহুসংখ্যক হই, বহু হয়ে পুনঃ একজন হই, আবির্ভাব ও তিরোভাব (অন্তর্ধান) হই, দেয়াল (প্রাচীর) এবং পর্বতে আকাশের ন্যায় অসংলগ্নভাবে গমন করি; মাটিতে জলের ন্যায় ভাসি ও ডুবি, মাটির ন্যায় জলে অনার্দ্রভাবে গমন করি; পক্ষীরন্যায় আকাশে পর্যঙ্কাবদ্ধ (বীরাসন) হয়ে ভ্রমণ করি, এরূপ মহাঋদ্ধিসম্পন্ন ও মহানুভবসম্পন্ন চন্দ্র-সূর্যকে হস্ত দ্বারা স্পর্শ ও পরিমর্দন করি, এভাবে যতদূর ব্রহ্মলোক রয়েছে ততদূর আপন কায় বশীভূত করি।” দ্বিতীয় সূত্র।

৩. দিব্য-শ্রোত্র সূত্র
৯১১.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে দিব্য-শ্রোত্রধাতু দ্বারা বিশুদ্ধ, অতিমানবীয়, দূরবর্তী এবং সমীপস্থ' দিব্য-মনুষ্য উভয় শব্দ শ্রবণ করি।” তৃতীয় সূত্র।

৪. চিত্ত ধর্ম (স্বভাব) সূত্র
৯১২.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে অপর সত্ত্ব ও পুদ্গলের (ব্যক্তি) চিত্তস্বভাব সম্বন্ধে স্বীয় চিত্ত দ্বারা সম্পূর্ণরূপে জ্ঞাত হয়ে জানতে পারি। যেমন : সরাগ-চিত্তকে (কামলালসাপূর্ণ) সরাগ-চিত্তরূপে প্রকৃষ্টরূপে জানি, বীতরাগ (কামলালসাহীন) চিত্তকে বীতরাগ-চিত্তরূপে প্রকৃষ্টরূপে জানি, সদ্বেষ-চিত্তকে সদ্বেষ-চিত্তরূপে জানি, বীতদ্বেষ (দ্বেষহীন)-চিত্তকে বীতদ্বেষ-চিত্তরূপে জানি, সমোহ (মোহাচ্ছন্ন)-চিত্তকে সমোহ-চিত্তরূপে প্রকৃষ্টরূপে জানি, বীতমোহ (মোহহীন) চিত্তকে বীতমোহ-চিত্তরূপে প্রকৃষ্টরূপে জানি, বিক্ষিপ্ত-চিত্তকে বিক্ষিপ্ত-চিত্তরূপে প্রকৃষ্টরূপে জানি, সংক্ষিপ্ত (একাগ্র)-চিত্তকে সংক্ষিপ্ত-চিত্তরূপে প্রকৃষ্টরূপে জানি, মহদ্গত (অত্যুচ্চ)-চিত্তকে মহদ্গত-চিত্তরূপে প্রকৃষ্টরূপে জানি, অমহদ্গত-চিত্তকে অমহদ্গত-চিত্তরূপে জানি, সউত্তর (উচ্চতর)-চিত্তকে সউত্তর-চিত্তরূপে প্রকৃষ্টরূপে জানি, অনুত্তর (অতুল্য)-চিত্তকে অনুত্তর-চিত্তরূপে প্রকৃষ্টরূপে জানি, সমাহিত-চিত্তকে সমাহিত-চিত্তরূপে প্রকৃষ্টরূপে জানি, অসমাহিত-চিত্তকে অসমাহিত-চিত্তরূপে প্রকৃষ্টরূপে জানি, বিমুক্ত-চিত্তকে বিমুক্ত-চিত্তরূপে প্রকৃষ্টরূপে জানি এবং অবিমুক্ত-চিত্তকে অবিমুক্ত-চিত্তরূপে প্রকৃষ্টরূপে জানি।” চতুর্থ সূত্র।

৫. স্থান সূত্র
৯১৩.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে স্থান হতে স্থান এবং অস্থান হতে অস্থান পর্যন্ত যথার্থরূপে জানি।” পঞ্চম সূত্র।

৬. কর্ম সমাদান সূত্র
৯১৪.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে অতীত-অনাগতের উৎপন্ন কর্মসমাদানের (নিজ কার্য প্রাপ্তির) স্থান, হেতু ও বিপাক (ফল) সম্পর্কে যথাযথরূপে জানি।” ষষ্ঠ সূত্র।

৭. সর্বত্রগামিনী সূত্র
৯১৫.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে সর্বত্রগামিনী প্রতিপদা যথাযথরূপে জানি।” সপ্তম সূত্র।

৮. বিবিধ ধাতু সূত্র
৯১৬.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে জগতে বহু প্রকারে বিবিধ ধাতু সম্পর্কে যথাযথরূপে জানি।” অষ্ঠম সূত্র।

৯. নানাধিমুক্তি সূত্র
৯১৭.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে সত্ত্বগণের অর্জিত নানাধিমুক্ত সম্বন্ধে যথার্থরূপে জানি।” নবম সূত্র।

১০. পরচিত্ত জ্ঞান সূত্র
৯১৮.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে পরসত্ত্ব ও অপর ব্যক্তিদের (পুদ্গলের) চিত্তাবস্থা বা মনোভাব যথার্থরূপে জানি।” দশম সূত্র।

১১. ধ্যানাদি সূত্র
৯১৯.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে ধ্যান, বিমোক্ষ, সমাধি, সমাপত্তি, সংক্লেশ, বেদনা ও উত্থান সম্বন্ধে যথার্থরূপে জানি।” একাদশ সূত্র।

১২. পূর্বনিবাসসূত্র
৯২০.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে পূর্বনিবাসস্মৃতি অনুস্মরণ করি, যেমন : এক জন্ম, দুই জন্ম, তিন জন্ম, চার জন্ম, পাঁচ জন্ম, দশ জন্ম, বিশ জন্ম, ত্রিশ জন্ম, চল্লিশজন্ম, পঞ্চাশ জন্ম, শত জন্ম, সহস্র জন্ম, শত সহস্র (লক্ষ) জন্ম, এমনকি সংবর্ত কল্প এবং বহু সংবর্ত-বিবর্ত কল্পে অমুক জন্মে আমার এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ ও এই পরিমাণ আয়ু ছিল। সেখান হতে চ্যুত হয়ে ওই স্থানেজন্মগ্রহণ করেছি। সেখানেও এই নাম, এই গোত্র, এই বর্ণ, এরূপ আহার, এরূপ সুখ-দুঃখ ভোগ ও এই পরিমাণ আয়ু ছিল। আবার সেই স্থান হতে চ্যুত হয়ে এখানে জন্ম হয়েছি। আবুসোগণ, এরূপেই আমি বহু প্রকারে নিজের আকার আকৃতি ও পূর্বনিবাসস্মৃতি অনুস্মরণ করি।” দ্বাদশ সূত্র।

১৩. দিব্য-চক্ষু সূত্র
৯২১.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে বিশুদ্ধ, অতিমানবীয় দিব্য-চক্ষু দ্বারা সত্ত্বদের চ্যুতি ও উৎপত্তিকালে দর্শন করি এবং হীন-প্রণীত, সুবর্ণ-দুর্বর্ণ, সুগত-দুর্গত, সত্ত্বদের চ্যুতির সময় ও উৎপত্তির সময় দর্শন করি। এই যে-সকল সত্ত্বগণ কায়-বাক ও মন দুশ্চরিত্রসমন্বিত, আর্যগণের নিন্দুক, মিথ্যাদৃষ্টিসম্পন্ন, মিথ্যাদৃষ্টি-সম্ভূত কর্ম পরিগ্রাহী হওয়ার দরুন দেহান্তে বিনিপাত নরকে উৎপন্ন হয়েছে। পক্ষান্তরে এই সকল সত্ত্বগণ কায়-বাক ও মনোদুশ্চরিত্র-সমন্বিত, আর্যগণের প্রশংসাকারী, সম্যক দৃষ্টিপরায়ণ, সম্যক দৃষ্টিজাত কর্ম সম্পাদন করার ফলে কায়ভেদে মৃত্যুর পর সুগতি স্বর্গলোকে উৎপন্ন হয়েছেন। এরূপে আমি বিশুদ্ধ, অতিমানবীয় দিব্য-চক্ষু দ্বারা সত্ত্বদের স্বীয় কর্মানুসারে গতি (জন্ম) সম্বন্ধে যথার্থরূপে জানি।” ত্রয়োদশ সূত্র।

১৪. আসবক্ষয় সূত্র
৯২২.১. “হে আবুসোগণ, আমি এই চারি স্মৃতিপ্রস্থান ভাবিত ও বহুলীকৃত করে আসবসমূহ ক্ষয় করে অনাসব হয়ে চিত্তবিমুক্তি, প্রজ্ঞাবিমুক্তি এবং ইহজীবনে স্বয়ং অভিজ্ঞা সাক্ষাৎ ও লাভ করে অবস্থান করি।” চর্তুদশ সূত্র।

দ্বিতীয় বর্গ সমাপ্ত।

তস্সুদ্দানং/সূত্রসূচি

মহাভিজ্ঞা, ঋদ্ধি, দিব্য, চিত্তস্বভাব, স্থান আর কর্ম সূত্র;

সর্বত্র, ধাতু, অধিমুক্তি, ইন্দ্রিয়, ধ্যান ও ত্রিবিদ্যা সূত্র॥

অনুরুদ্ধ-সংযুক্ত অষ্টম সমাপ্ত।


 

৯. ধ্যান-সংযুক্ত
১. গঙ্গাপেয়্যাল বর্গ
১-১২. ধ্যানাদি সূত্র দ্বাদশ
৯২৩-৯৩৪.১. শ্রাবস্তী নিদান। “হে ভিক্ষুগণ, চারি প্রকার ধ্যান রয়েছে। সেই চারি প্রকার কী কী? এক্ষেত্রে ভিক্ষু কামনা ও অকুশলধর্মসমূহ হতে বিচ্ছিন্ন হয়ে বিতর্ক, বিচার ও নির্জনতাজনিত প্রীতি-সুখসমন্বিত প্রথম ধ্যান লাভ করে অবস্থান করে। সে বিতর্ক ও বিচারের উপশমে আধ্যাত্মিক সম্প্রসাদী ও চিত্তের একাগ্রতা আনয়নকারী বিতর্ক ও বিচারাতীত সমাধিজনিত প্রীতি-সুখমণ্ডিত দ্বিতীয় ধ্যান লাভ করে অবস্থান করে। সে প্রীতিতে বিরাগ উৎপন্ন করে উপেক্ষাশীল হয়ে অবস্থান করে এবং স্মৃতিমান ও সম্প্রজ্ঞাত হয়ে স্বচিত্তে দৈহিক সুখ অনুভব করে। যে অবস্থায় থাকলে আর্যগণ কাহাকেও ‘উপেক্ষাশীল, স্মৃতিমান, সুখবিহারী’ বলে সেই তৃতীয় ধ্যান লাভ করে অবস্থান করে। সর্ববিধ দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য অস্তমিত করে না-দুঃখ-না-সুখরূপ ‘উপেক্ষা-স্মৃতি-পরিশুদ্ধি’ নামক চতুর্থ ধ্যান লাভ করে অবস্থান করে। এগুলোই হচ্ছে চারিবিধ ধ্যান।

২. হে ভিক্ষুগণ, যেমন, গঙ্গানদী পূর্বদিকে প্রবাহিত, পূর্বদিকে বয়ে চলে এবং পূর্বদিকেই ক্রমাবনত; ঠিক তদ্রুপ ভিক্ষুগণ, ভিক্ষুও চারিবিধ ধ্যান ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়। ভিক্ষুগণ, কীরূপে ভিক্ষু চারিবিধ ধ্যান ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়? এক্ষেত্রে ভিক্ষু কামনা ও অকুশলধর্মসমূহ হতে বিচ্ছিন্ন হয়ে বিতর্ক, বিচার ও নির্জনতাজনিত প্রীতি-সুখসমন্বিত প্রথম ধ্যান লাভ করে অবস্থান করে। সে বিতর্ক ও বিচারের উপশমে আধ্যাত্মিক সম্প্রসাদী ও চিত্তের একাগ্রতা আনয়নকারী বিতর্ক ও বিচারাতীত সমাধিজনিত প্রীতি-সুখমণ্ডিত দ্বিতীয় ধ্যান লাভ করে অবস্থান করে। সে প্রীতিতে বিরাগ উৎপন্ন করে উপেক্ষাশীল হয়ে অবস্থান করে এবং স্মৃতিমান ও সম্প্রজ্ঞাত হয়ে স্বচিত্তে দৈহিক সুখ অনুভব করে। যে অবস্থায় থাকলে আর্যগণ কাকেও ‘উপেক্ষাশীল, স্মৃতিমান, সুখবিহারী’ বলে সেই তৃতীয় ধ্যান লাভ করে অবস্থান করে। সর্ববিধ দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য অস্তমিত করে না-দুঃখ-না-সুখরূপ ‘উপেক্ষা-স্মৃতি-পরিশুদ্ধি’ নামক চতুর্থ ধ্যান লাভ করে অবস্থান করে। ভিক্ষুগণ, এরূপেই ভিক্ষু চারিবিধ ধ্যান ভাবিত ও বহুলীকৃত করে নির্বাণগামী হয়, নির্বাণাভিমুখী হয় এবং নির্বাণের দিকেই ক্রমোন্নত হয়।” দ্বাদশ সূত্র।

গঙ্গাপেয়্যাল বর্গ সমাপ্ত।

তস্সুদ্দানং/সূত্রসূচি

পূর্বদিকে ছয় নিম্ন হয়, ছয় নিম্ন হয় সমুদ্রেতে;

ছয় দুগুণে দ্বাদশ হয় তা দ্বারা বর্গ বলা হয়॥

অপ্রমাদ বর্গ বিস্তারিতব্য।

তস্সুদ্দানং/সূত্রসূচি

তথাগত, পদ, কূট, মূল, সার ও বস্সিক সূত্র;

রাজা, চন্দ্র, সূর্য ও বস্ত্র সূত্রে দশটি পদ উক্ত॥

বলকরণীয় বর্গ বিস্তারিতব্য।

তস্সুদ্দানং/সূত্রসূচি

বল, বীজ, নাগ, বৃক্ষ, কলসী ও সূক (গম) সূত্র;

আকাশ, মেঘ দ্বয়, নৌকা, আগন্তুক ও নদী সূত্র॥

এষণা বর্গ বিস্তারিতব্য।

তস্সুদ্দানং/সূত্রসূচি

এষণা, অহংকার, আসব, ভব, দুঃখতা ত্রিবিধ সূত্র;

খিল, মল, দুঃখ, বেদনা, তৃষ্ণা ও উক্ত প্রার্থনা সূত্র॥


 

৫. ওঘ বর্গ
১-১০. ওঘাদি সূত্র
৯৬৭-৯৭৬.১. হে ভিক্ষুগণ, পাঁচ প্রকার ঊর্ধ্বভাগীয় সংযোজন আছে। “সেই পাঁচ প্রকার কী কী? যথা : রূপরাগ, অরূপরাগ, মান, ঔদ্ধত্য ও অবিদ্যা। ইহাই হচ্ছে পাঁচ প্রকার ঊর্ধ্বভাগীয় সংযোজন। ভিক্ষুগণ, এই পাঁচ প্রকার ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে চারি প্রকার ধ্যান অনুশীলন করা উচিত। সেই চারি প্রকার কী কী? এক্ষেত্রে ভিক্ষু কামনা ও অকুশলধর্মসমূহ হতে বিচ্ছিন্ন হয়ে বিতর্ক, বিচার ও নির্জনতাজনিত প্রীতি-সুখসমন্বিত প্রথম ধ্যান লাভ করে অবস্থান করে। সে বিতর্ক ও বিচারের উপশমে আধ্যাত্মিক সম্প্রসাদী ও চিত্তের একাগ্রতা আনয়নকারী বিতর্ক ও বিচারাতীত সমাধিজনিত প্রীতি-সুখমণ্ডিত দ্বিতীয় ধ্যান লাভ করে অবস্থান করে। সে প্রীতিতে বিরাগ উৎপন্ন করে উপেক্ষাশীল হয়ে অবস্থান করে এবং স্মৃতিমান ও সম্প্রজ্ঞাত হয়ে স্বচিত্তে দৈহিক সুখ অনুভব করে। যে অবস্থায় থাকলে আর্যগণ কাকেও ‘উপেক্ষাশীল, স্মৃতিমান, সুখবিহারী’ বলে সেই তৃতীয় ধ্যান লাভ করে অবস্থান করে। সর্ববিধ দৈহিক সুখ-দুঃখ পরিত্যাগ করে পূর্বেই সৌমনস্য-দৌর্মনস্য অস্তমিত করে না-দুঃখ-না-সুখরূপ ‘উপেক্ষা-স্মৃতি-পরিশুদ্ধি’ নামক চতুর্থ ধ্যান লাভ করে অবস্থান করে। ভিক্ষুগণ, এই পাঁচ প্রকার ঊর্ধ্বভাগীয় সংযোজন অভিজ্ঞাত ও পরিজ্ঞাত হয়ে এবং পরিক্ষয় ও প্রহান করে এই চারি প্রকার ধ্যান অনুশীলন করা উচিত।” দশম সূত্র।

(মার্গ সংযুক্তের ন্যায় বিস্তারিতব্য)।

ওঘ বর্গ পঞ্চম সমাপ্ত।

তস্সুদ্দানং/সূত্রসূচি

ওঘ, যোগ, উপাদান, গনি' অনুশয়;

কামগুণ, নীবরণ, স্কন্ধ ও অধো-ঊর্ধ্বভাগীয়॥

ধ্যান-সংযুক্ত সমাপ্ত।


 

১০. আনাপান-সংযুক্ত
১. একধর্ম বর্গ
১. একধর্ম সূত্র
৯৭৭.১. শ্রাবস্তী নিদান। তথায় ভগবান ভিক্ষুদের আহ্বান করে এরূপ বললেন, “হে ভিক্ষুগণ, একটিমাত্র ধর্ম ভাবিত ও বহুলীকৃত হলে মহাফল ও মহানিশংস লাভ হয়। সেই একধর্ম কী? তা হচ্ছে, ‘আনাপানস্মৃতি’। ভিক্ষুগণ, কীরূপে আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে, তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘশ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; আর ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ এবং ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে।

৩. ভিক্ষুগণ, এরূপেই আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়।” প্রথম সূত্র।

২. বোজ্ঝাঙ্গ সূত্র
৯৭৮. “হে ভিক্ষুগণ, আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়। কীরূপে আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়? এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আনাপানস্মৃতিসহগত স্মৃতি-সম্বোধ্যাঙ্গ ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী আনাপানস্মৃতিসহগত ধর্মবিচয়-সম্বোধ্যাঙ্গ, বীর্য-সম্বোধ্যাঙ্গ, প্রীতি-সম্বোধ্যাঙ্গ, প্রশান্তি সম্বোধ্যাঙ্গ, সমাধি-সম্বোধ্যাঙ্গ ও উপেক্ষা-সম্বোধ্যাঙ্গ ভাবিত করে। ভিক্ষুগণ, এরূপেই আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়।” দ্বিতীয় সূত্র।

৩. শুদ্ধি সূত্র
৯৭৯.১. “হে ভিক্ষুগণ, আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়। কীরূপে আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘশ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ এবং ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে।

৩. ভিক্ষুগণ, এরূপেই আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়।” তৃতীয় সূত্র।

৪. প্রথম ফল সূত্র
৯৮০.১. “হে ভিক্ষুগণ, আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়। কীরূপে আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘশ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ এবং ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’ আর ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে।

৩. ভিক্ষুগণ, এরূপেই আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়। আর ভিক্ষুগণ, এরূপে আনাপানস্মৃতি ভাবিত ও বহুলীকৃত হলে ‘ইহজন্মে অর্হত্ত্ব কিংবা মৃত্যুকালে অনাগামী’ এই দুইয়ের মধ্যে যেকোনো একটির প্রত্যাশিত হয়।” চতুর্থ সূত্র।

৫. দ্বিতীয় ফল সূত্র
৯৮১.১. “হে ভিক্ষুগণ, আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়। কীরূপে আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘশ্বাস গ্রহণ করছি’ বলে প্রকৃষ্টরূপে জানে,দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ এবং ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ আর ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই আনাপানস্মৃতি ভাবিত ও বহুলীকৃত হলে মহাফল ও মহানিশংস লাভ হয়।

৩. ভিক্ষুগণ, আনাপানস্মৃতি এরূপে ভাবিত ও বহুলীকৃত হলে সপ্তফল ও সপ্ত-আনিশংস প্রত্যাশা করা যায়। সেই সপ্তফল এবং সপ্ত-আনিশংস কী কী? কেউ কেউ ইহজীবনেই অর্হত্ত্বফল লাভ করে। কেউ কেউ ইহজীবনে অর্হত্ত্বফল লাভ করতে না পারলে মৃত্যুকালে হলেও অর্হত্ত্বফল লাভ করে। আর যদি ইহজীবনে এবং মরণকালেও অর্হত্ত্বফল লাভ করতে না পারে তবে পঞ্চবিধ অধোভাগীয় সংযোজন পরিক্ষয় করে অন্তরা-পরিনির্বাণলাভী হয়; উপহচ্চ-পরিনির্বাণলাভী, অসংস্কার-পরিনির্বাণলাভী ও সসংস্কার পরিনির্বাণলাভী হয় এবং ঊর্ধ্বস্রোতা-অকনিষ্ঠগামী হয়। ভিক্ষুগণ, আনাপানস্মৃতি এরূপে ভাবিত ও বহুলীকৃত হলে সপ্তফল ও সপ্ত-আনিশংস প্রত্যাশা করা যায়।” পঞ্চম সূত্র।

৬. অরিষ্ঠ সূত্র
৯৮২.১. শ্রাবস্তী নিদান। তথায় ভগবান ভিক্ষুদের এরূপ বলতে লাগলেন-“হে ভিক্ষুগণ, তোমরা কি আনাপানস্মৃতি ভাবনা অনুশীলন কর না? এরূপ উক্ত হলে আয়ুষ্মান অরিষ্ঠ ভগবানকে এরূপ বলতে লাগলেন-ভন্তে, “আমি আনাপানস্মৃতি ভাবনা অনুশীলন করি।”

“হে অরিষ্ঠ, কীরূপে তুমি আনাপানস্মৃতি (ভাবনা) অনুশীলন কর?”

২. “ভন্তে, পূর্বকার কামসমূহের (ভোগ বিষয়ের) প্রতি আমার কামচ্ছন্দ প্রহীন হয়েছে, অনাগতে কামসমূহের প্রতি আমার কামচ্ছন্দ বিগত হয়েছে এবং আমার আধ্যাত্মিক-বাহ্যিক ধর্মসমূহের মধ্যে প্রতিঘসংজ্ঞা সুরূপে বিনীত বা বশীভূত হয়েছে। তাই আমি স্মৃতিমান হয়ে শ্বাস-প্রশ্বাস গ্রহণ ও ত্যাগ করি। ভন্তে, এরূপেই আমি আনাপানস্মৃতি ভাবনা অনুশীলন করি।”

৩. “হে অরিষ্ঠ, এরূপেও আনাপানস্মৃতি করা যায়, করা যায় না তা বলছি না। অধিকন্তু অরিষ্ঠ, যেরূপে আনাপানস্মৃতি বিস্তৃতভাবে ভাবনা করলে পরিপূর্ণ হয় তা শ্রবণ কর, আমি ভাষণ করছি। “এরূপ হোক ভন্তে,” বলে আয়ুষ্মান অরিষ্ঠ ভগবানকে প্রত্যুত্তর দিলেন। তখন ভগবান এরূপ বলতে লাগলেন :

৪. অরিষ্ঠ, কীরূপে আনাপানস্মৃতি বিস্তৃতভাবে পরিপূর্ণ হয়? এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘশ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; আর হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; আর ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ এবং ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’ আর ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; আর ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। অরিষ্ঠ, এরূপেই আনাপানস্মৃতি বিস্তৃতভাবে পরিপূর্ণ হয়।” ষষ্ঠ সূত্র।

৭. মহাকপ্পিন সূত্র
৯৮৩.১. শ্রাবস্তী নিদান। সেই সময়ে আয়ুষ্মান মহাকপ্পিন ভগবানের অনতিদূরে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবিষ্ট ছিলেন। ভগবান আয়ুষ্মান মহাকপ্পিনকে অনতিদূরে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবিষ্টাবস্থায় দেখতে পেলেন। এরূপ দেখে ভগবান ভিক্ষুদের ডাকলেন :

২. “হে ভিক্ষুগণ, তোমরা ওই ভিক্ষুর দেহের অস্থির, স্পন্দনভাব দেখতে পাচ্ছ না?” “ভন্তে, যখন হতে সেই আয়ুষ্মানকে আমরা সংঘমধ্যে একপাশে নির্জনে বসে থাকতে দেখতে পাচ্ছি, তখন হতে আমরা সেই আয়ুষ্মানের কোনো প্রকার কায়িক ইতস্তত, স্পন্দনভাব দেখতে পাচ্ছি না।”

৩. “ভিক্ষুগণ, যে সমাধি ভাবিত ও বহুলীকৃত হলে কায় ও চিত্তের অস্থির স্পন্দনভাব সৃষ্টি হয় না, এই ভিক্ষু সেরূপ সমাধির নিকামলাভী (অনায়াসে লাভী), অকৃত্যলাভী (বিনাকষ্টে লাভী) এবং অকসিরলাভী (সহজেই লাভী)। ভিক্ষুগণ, কীরূপ সমাধির ভাবিত ও বহুলীকৃত হলে দেহ ও চিত্তের অস্থির, স্পন্দনভাব সৃষ্টি হয় না?

৪. ভিক্ষুগণ, আনাপানস্মৃতি-সমাধির ভাবিত ও বহুলীকৃত হলে দেহ ও চিত্তের অস্থির, স্পন্দনভাব সৃষ্টি হয় না। কীরূপে আনাপানস্মৃতি-সমাধি ভাবিত ও বহুলীকৃত হলে দেহ ও চিত্তের অস্থির, স্পন্দনভাব সৃষ্টি হয় না?

৫. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘশ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ আর ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’ আর ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই আনাপানস্মৃতি-সমাধি ভাবিত ও বহুলীকৃত হলে দেহ ও চিত্তের অস্থির, স্পন্দনভাব সৃষ্টি হয় না।” সপ্তম সূত্র।

৮. প্রদীপোপম সূত্র
৯৮৪.১. “হে ভিক্ষুগণ, আনাপানস্মৃতি-সমাধি ভাবিত ও বহুলীকৃত হলে মহাফল ও মহানিশংস লাভ হয়। কীরূপে আনাপানস্মৃতি-সমাধি ভাবিত ও বহুলীকৃত হলে মহাফল ও মহানিশংস লাভ হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’ আর ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই আনাপানস্মৃতি-সমাধি ভাবিত ও বহুলীকৃত হলে মহাফল ও মহানিশংস লাভ হয়।

৩. ভিক্ষুগণ, সম্বোধিলাভের পূর্বে অনভিসম্বুদ্ধ তথা বোধিসত্ত্বাবস্থায় আমিও এরূপ অবস্থানের দ্বারা বহুরূপে অবস্থান করেছি। এরূপ বহুলরূপে অবস্থানকালে আমার দেহ পরিশ্রান্ত (অবস্তুন্ন) হতো না, চক্ষুদ্বয়ও অবস্তুন্ন হতো না, আমার চিত্ত ইন্ধনবিহীন হয়ে আসবসমূহ হতে মুক্ত হয়েছিল।

৪. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমার দেহ পরিশ্রান্ত বা অবস্তুন্ন না হোক, চক্ষুদ্বয়ও অবস্তুন্ন না হোক, আমার চিত্ত ইন্ধনবিহীন হয়ে আসবসমূহ হতে মুক্ত হোক’, তাহলে এই আনাপানস্মৃতি-সমাধি তার উত্তমরূপে মনন করা উচিত।

৫. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমার গৃহাশ্রিত যে চিন্তা ভাবনা তা প্রহীন হোক’, তাহলে এই আনাপানস্মৃতি-সমাধি তার উত্তমরূপে মনন করা উচিত।

৬. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি অপ্রতিকূলে প্রতিকূল-সংজ্ঞী হয়ে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

৭. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি প্রতিকূলে অপ্রতিকূল-সংজ্ঞী হয়ে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

৮. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি প্রতিকূলে ও অপ্রতিকূলে প্রতিকূল-সংজ্ঞী হয়ে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

৯. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি প্রতিকূলে এবং অপ্রতিকূলে অপ্রতিকূল-সংজ্ঞী হয়ে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১০. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি অপ্রতিকূল এবং প্রতিকূল তথা উভয় কুল পরিহারপূর্বক উপেক্ষক, স্মৃতিমান ও সম্প্রজ্ঞানী হয়ে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১১. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি কামনা ও অকুশলধর্মসমূহ হতে বিবিক্ত (বিচ্ছিন্ন) হয়ে সবিতর্ক, সবিচার ও নির্জনতাজনিত প্রীতিসুখবিমণ্ডিত প্রথম ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১২. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি বিতর্ক ও বিচার প্রশমিত করে অভ্যন্তরীণ সম্প্রসাদ ও চিত্তের একাগ্রতাযুক্ত অবিতর্ক ও অবিচার এবং সমাধিজনিত প্রীতিসুখমণ্ডিত, দ্বিতীয় ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১৩. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি প্রীতির প্রতি ও বিরাগ হেতু উপেক্ষাশীল, স্মৃতিমান ও সম্প্রজ্ঞানী হয়ে অবস্থান করব, কায়িক সুখ অনুভব করব, যে অবস্থায় থাকলে আর্যগণ ‘উপেক্ষাশীল, স্মৃতিমান ও সুখবিহারী’ বলে অভিহিত করেন সেই তৃতীয় ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১৪. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি সুখ-দুঃখ প্রহানপূর্বক পূর্বের সৌমনস্য-দৌর্মনস্যসমূহের বিনাশসাধন করে ‘অদুঃখ-অসুখ, ‘উপেক্ষা-স্মৃতি-পরিশুদ্ধি’ নামক চতুর্থ ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১৫. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি সর্ববিধ রূপসংজ্ঞা (অতিক্রম) করে প্রতিঘসংজ্ঞা অস্তগমন করে ও নানাত্ব-সংজ্ঞায় মনোনিবেশ না করে ‘আকাশ অনন্ত’ এরূপ আকাশ অনন্তায়তন ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১৬. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি সর্ববিধ আকাশানন্তায়তন[121] অতিক্রম করে ‘বিজ্ঞান অনন্ত’ এরূপ বিজ্ঞান অনন্তায়তন ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১৭. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি সমস্ত বিজ্ঞানায়তন অতিক্রম করে ‘কিছুই নেই’ এরূপ আকিঞ্চনায়তন ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১৮. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি সমস্ত আকিঞ্চনায়তন অতিক্রম করে নৈবসংজ্ঞা-নাসংজ্ঞায়তন ধ্যান লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

১৯. তদ্ধেতু, ভিক্ষুগণ, ভিক্ষুটি যদি এরূপ প্রত্যাশী হয়-‘আমি সমস্ত নৈবসংজ্ঞা-না-সংজ্ঞায়তন অতিক্রম করে সংজ্ঞা বেদয়িত নিরোধ (অবস্থা) লাভ করে অবস্থান করব’, তাহলে এই আনাপানস্মৃতি-সমাধি তার উত্তমরূপে মনন করা উচিত।

২০. ভিক্ষুগণ, এরূপে সে আনাপানস্মৃতি-সমাধি ভাবিত ও বহুলীকৃত করে সুখ-বেদনা অনুভব করলে তা ‘অনিত্য, অসার ও অনভিনন্দিতরূপে (আনন্দহীনভাবে)’ যথাযথভাবে জানতে পারে; দুঃখ-বেদনা অনুভব করলেও তা ‘অনিত্য, অসার ও অনভিনন্দিতরূপে’ যথাযথভাবে জানতে পারে; এবং অদুঃখ-অসুখ (সুখ-দুঃখহীন)-বেদনা অনুভব করলেও তা সে ‘অনিত্য, অসার ও অনভিনন্দিতরূপে’ যথাযথভাবে জানতে পারে। সুখ-বেদনা অনুভব করলে তা বিসংযুক্তভাবেই অনুভব হয়, দুঃখ-বেদনা ও অদুঃখ-অসুখ-বেদনা অনুভব করলেও তা বিসংযুক্তভাবেই অনুভূত হয়। যদি সে অনুভব করে যে, ‘আমার কায় চরম সীমায় পৌঁছেছে’, তখন সে তা প্রকৃষ্ঠরূপে জানতে পারে; যখন সে অনুভব করে যে, ‘আমার জীবন চরম সীমায় পৌঁছেছে’, তখন সে প্রকৃষ্ঠরূপে জানতে পারে। ‘কায়ভেদে, জীবনে ইন্ধন শেষে আমার সকল জাগতিক অনুভূত অভিজ্ঞতা তার প্রলোভন হারাবে এবং প্রশান্ত হবে’ এরূপে জানতে পারে।

২১. ভিক্ষুগণ, তৈল ও সলিতার কারণে যেমনি তৈল-প্রদীপ প্রজ্বলিত হয়, ঠিক তেমনি তৈল ও সলিতার নিঃশেষে পুনরায় ইন্ধনের অভাবে তৈল-প্রদীপ নিভে যায়। ঠিক তদ্রুপ ভিক্ষুগণ, যদি ভিক্ষুটি অনুভব করে যে, ‘আমার কায় চরম সীমায় পৌঁছেছে’, তখন সে তা প্রকৃষ্ঠরূপে জানতে পারে; যখন সে অনুভব করে যে, ‘আমার জীবন চরম সীমায় পৌঁছেছে’, তখন সে প্রকৃষ্ঠরূপে জানতে পারে। ‘কায়ভেদে, জীবনে ইন্ধন শেষে আমার সকল জাগতিক অনুভূত অভিজ্ঞতা তার প্রলোভন হারাবে এবং প্রশান্ত হবে’ এরূপে জানতে পারে।” অষ্টম সূত্র।

৯. বৈশালী সূত্র
৯৮৫.১. আমি এরূপ শুনেছি। একসময় ভগবান বৈশালীর মহাবনে কূটাগারশালায় অবস্থান করছিলেন। সেই সময়ে ভগবান ভিক্ষুদের বিভিন্ন পর্যায়ে অশুভ কথা বলছিলেন, অশুভ কথার প্রশংসা করছিলেন এবং অশুভ ভাবনার কথা প্রশংসা করছিলেন।

২. অতঃপর ভগবান ভিক্ষুদের আহ্বান করে বললেন, “হে ভিক্ষুগণ, আমি অর্ধমাস নির্জনে থাকতে ইচ্ছা করছি। আমার জন্য পিণ্ডপাত আনয়নকারী শুধুমাত্র একজন ব্যতীত অন্য কারও তখন আমার নিকট উপস্থিত হওয়া উচিত হবে না।” “তাই হোক ভন্তে,” বলে সেই ভিক্ষুগণ ভগবানের কথায় সম্মত হলেন এবং পিণ্ডপাত সরবরাহকারী একজন ব্যতীত অন্য কেউ ভগবানের নিকট উপস্থিত হলেন না।

৩. অনন্তর ভগবান সেই ভিক্ষুগণকে নানাভাবে অশুভ বিষয়ক দেশনা দিলেন, অশুভ বিষয়ে প্রশংসা করলেন এবং অশুভ ভাবনারও প্রশংসা করলেন।” তখন সেই ভিক্ষুগণ বিভিন্ন প্রকারে জ্ঞাত অশুভ ভাবনায় মনোযোগ স্থাপন করে এবং রত হয়ে অবস্থান করতে লাগলেন। তারা এই দেহের প্রতি চিন্তাগ্রস্ত, অত্যন্ত বিরক্ত এবং ঘৃণা উৎপন্ন করে ছুড়ি (তলোয়ার) খুঁজতে লাগলেন অঙ্গ হননের জন্য। এক দিবসেই দশজন ভিক্ষু আত্মহত্যা করলেন, দেখা গেল বিশজন এমনকি ত্রিশজন পর্যন্ত ভিক্ষু এক দিবসেই আত্মহত্যা করলেন।

৪. অতঃপর ভগবান সেই অর্ধমাস সমাপনে নির্জনতাজনিত ধ্যান হতে উঠে আয়ুষ্মান আনন্দকে আহ্বান করলেন-“হে আনন্দ, ভিক্ষুসংঘের সংখ্যা আগের চেয়ে কম মনে হচ্ছে কেন?” “ভন্তে, যখন ভগবান ভিক্ষুদের বিভিন্ন পর্যায়ে অশুভ কথা বললেন, অশুভ বিষয়ে প্রশংসা করলেন ও অশুভ ভাবনার প্রশংসা করলেন; তখন ভিক্ষুগণ বিভিন্ন প্রকারে জ্ঞাত অশুভ ভাবনায় মনোযোগ স্থাপন করে এবং রত হয়ে অবস্থান করতে লাগলেন। তারা এই দেহের প্রতি চিন্তাগ্রস্ত, অত্যন্ত বিরক্ত এবং ঘৃণা উৎপন্ন করে ছুড়ি (তলোয়ার) খুঁজতে লাগলেন অঙ্গ হননের জন্য। এক দিবসেই দশজন ভিক্ষু আত্মহত্যা করলেন, দেখা গেল বিশজন এমনকি ত্রিশজন পর্যন্ত ভিক্ষু এক দিবসেই আত্মহত্যা করলেন। ভন্তে, তা উত্তম হয়, যদি ভগবান অন্য কোনো ধর্মপর্যায় বর্ণনা করেন, যাতে ভিক্ষুসংঘ অর্হত্ত্বে প্রতিষ্ঠিত হতে সক্ষম হয়।”

৫. আনন্দ, তাহলে যে-সকল ভিক্ষু বৈশালীকে উপনিশ্রয় করে অবস্থান করছে, তাদের সবাইকে উপস্থানশালায় একত্রিত কর।” “তাই হোক ভন্তে,” বলে আয়ুষ্মান আনন্দ ভগবানকে প্রত্যুত্তর দিয়ে যে-সকল ভিক্ষু বৈশালীকে উপনিশ্রয় করে অবস্থান করছে, তাদের সবাইকে উপস্থানশালায় একত্রিত করায়ে ভগবানের নিকট উপস্থিত হয়ে এরূপ বললেন, “ভন্তে, ভিক্ষুসংঘ একত্রিত হয়েছেন। ভন্তে, ভগবান এখন যা উপযুক্ত সময় মনে করেন।”

৬. অতঃপর ভগবান সেই উপস্থানশালায় উপস্থিত হয়ে প্রজ্ঞাপ্ত আসনে বসলেন। প্রজ্ঞাপ্ত আসনে উপবিষ্ট ভগবান ভিক্ষুগণকে আহ্বান করে বললেন, “ভিক্ষুগণ, এই শান্ত, প্রণীত ও অতিশয় তৃপ্তিকর আনাপানস্মৃতি-সমাধি ভাবিত ও বহুলীকৃত হলে সুখে অবস্থানের জন্য সহায়ক হয় এবং উৎপন্ন-অনুৎপন্ন পাপ ও অকুশলধর্মসমূহ ক্ষণেককালেই অন্তর্হিত ও উপশম লাভ করে।

৭. ভিক্ষুগণ, গ্রীষ্মকালের শেষ মাসে পুঞ্জীভূত ধুলোবালি যেমন মহা-অকাল মেঘের দ্বারা ক্ষণেককালেই অপসৃত হয়; ঠিক তদ্রুপ ভিক্ষুগণ, শান্ত, প্রণীত ও অতিশয় তৃপ্তিকর আনাপানস্মৃতি-সমাধি ও ভাবিত, বহুলীকৃত হলে সুখে অবস্থানের জন্য সহায়ক হয় এবং উৎপন্ন-অনুৎপন্ন পাপ ও অকুশলধর্মসমূহ ক্ষণেককালেই অন্তর্হিত ও উপশম লাভ করে। ভিক্ষুগণ, কীরূপে শান্ত, প্রণীত ও অতিশয় তৃপ্তিকর এই আনাপানস্মৃতি-সমাধি ভাবিত ও বহুলীকৃত হলে তা সুখে অবস্থানের জন্য সহায়ক হয়? আর উৎপন্ন-অনুৎপন্ন পাপ ও অকুশলধর্মসমূহ ক্ষণেককালেই অন্তর্হিত ও প্রশান্ত হয়?

৮. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘশ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ আর ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই শান্ত, প্রণীত ও অতিশয় তৃপ্তিকর আনাপানস্মৃতি-সমাধি ভাবিত ও বহুলীকৃত হলে তা সুখে অবস্থানের জন্য সহায়ক হয় এবং উৎপন্ন-অনুৎপন্ন পাপ ও অকুশলধর্মসমূহ ক্ষণেককালেই অন্তর্হিত ও উপশম লাভ করে।” নবম সূত্র।

১০. কিমিল সূত্র
৯৮৬.১. আমি এরূপ শুনেছি। একসময় ভগবান কিমিলের বেলুবনে অবস্থান করছিলেন। তথায় ভগবান আয়ুষ্মান কিমিলকে আহ্বান করে বললেন, “হে কিমিল, কীরূপে আনাপানস্মৃতি-সমাধি ভাবিত ও বহুলীকৃত হলে মহাফল ও মহানিশংস লাভ হয়?”

২. ভগবান এরূপ বললে আয়ুষ্মান কিমিল নিরব রইলেন। ভগবান এরূপে দ্বিতীয়বার এবং তৃতীয়বারও আয়ুষ্মান কিমিলকে আহ্বান করে বললেন, “হে কিমিল, কীরূপে আনাপানস্মৃতি-সমাধি ভাবিত ও বহুলীকৃত হলে মহাফল ও মহানিশংস লাভ হয়?” এরূপে দ্বিতীয়বার এবং তৃতীয়বারেও আয়ুষ্মান কিমিল নিরব রইলেন।

৩. এরূপ বলার পর আয়ুষ্মান আনন্দ ভগবানকে বললেন, “ভগবান, ভগবান কর্তৃক সেই আনাপানস্মৃতি-সমাধি ভাষণ করার এখন উপযুক্ত সময়; সুগত, এখনই উপযুক্ত সময় হয়েছে। ভগবানের নিকট শুনে ভিক্ষুগণ তা উত্তমরূপে মনে ধারণ করবেন।”

৪. “হে আনন্দ, তাহলে তুমি শুন, উত্তমরূপে মনোনিবেশ কর; আমি ভাষণ করব।” “ভন্তে, তাই হোক” বলে আয়ুষ্মান আনন্দ ভগবানকে প্রত্যুত্তর দিলেন। তারপর ভগবান এরূপ বললেন :

৫. “আনন্দ, কীরূপে আনাপানস্মৃতি-সমাধি ভাবিত ও বহুলীকৃত হলে মহাফল ও মহানিশংস লাভ হয়? আনন্দ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে,দীর্ঘ শ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; আর হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। আনন্দ, এরূপেই আনাপানস্মৃতি-সমাধি ভাবিত ও বহুলীকৃত হলে মহাফল ও মহানিশংস লাভ হয়।

৬. আনন্দ, যে-সময় ভিক্ষুটি দীর্ঘশ্বাস গ্রহণ করে তখন ‘দীর্ঘশ্বাস গ্রহণ করছি’ বলে প্রকৃষ্টরূপে জানে;দীর্ঘশ্বাস ত্যাগকালে ‘দীর্ঘশ্বাস ত্যাগ করছি’ বলে প্রকৃষ্টরূপে জানে; হ্রস্ব শ্বাস গ্রহণকালে ‘হ্রস্ব শ্বাস গ্রহণ করছি’ বলে প্রকৃষ্টরূপে জানে; আর হ্রস্ব শ্বাস ত্যাগকালে ‘হ্রস্ব শ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপে শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপেও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ এরূপে শিক্ষা করে; ‘কায়সংস্কার প্রশান্ত করে শ্বাস ত্যাগ করব’ এরূপেও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে। তা কী কারণে? কারণ আনন্দ, এই নিশ্বাস-প্রশ্বাসকে আমি কায়িক অপরিহার্য বিষয় বলি। তদ্ধেতু আনন্দ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে।

৭. আনন্দ, যে-সময়ে ভিক্ষুটি ‘প্রীতি অনুভব করে শ্বাস গ্রহণ করব’ ও ‘প্রীতি অনুভব করে শ্বাস ত্যাগ করব’ এরূপ শিক্ষা করে; ‘সুখানুভব করে শ্বাস গ্রহণ করব’, ‘সুখানুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার অনুভব করে শ্বাস গ্রহণ করব’ ও ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার প্রশান্ত করে শ্বাস গ্রহণ করব’ আর ‘চিত্তের সংস্কার প্রশান্ত করে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে। তা কী কারণে? কারণ আনন্দ, এই নিশ্বাস-প্রশ্বাসের উত্তম মনোনিবেশকে আমি বেদনার অপরিহার্য বিষয় বলি। তদ্ধেতু আনন্দ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে।

৮. আনন্দ, যেই সময়ে ভিক্ষুটি ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপ শিক্ষা করে; ‘উৎফুল্ল চিত্তে অনুভব করে শ্বাস গ্রহণ করব’,‘উৎফুল্ল চিত্তে অনুভব করে শ্বাস ত্যাগ করব’ এরূপ শিক্ষা করে; এবং ‘একাগ্র চিত্তে অনুভব করে শ্বাস গ্রহণ করব’ ও ‘একাগ্র চিত্তে অনুভব করে শ্বাস ত্যাগ করব’ এরূপ শিক্ষা করে এবং ‘বিমুক্ত চিত্তে অনুভব করে শ্বাস গ্রহণ করব’ ও ‘বিমুক্ত চিত্তে অনুভব করে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে। তা কী কারণে? কারণ আনন্দ, আমি বলি এই আনাপানস্মৃতি-সমাধি বিস্মরণশীল ও অসম্প্রজ্ঞানী নয়। তদ্ধেতু আনন্দ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে।

৯. আনন্দ, যেই সময়ে ভিক্ষুটি ‘আমি অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; ‘বিরাগানুদর্শী হয়ে শ্বাস গ্রহণ করব’ আর ‘বিরাগানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘নিরোধানুদর্শী হয়ে শ্বাস গ্রহণ করব’ ও ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে। সে অভিধ্যা-দৌর্মনস্যাদির প্রহান করে ও প্রজ্ঞা দ্বারা দর্শন করে তার প্রতি সম্পূর্ণরূপে আগ্রহহীন হয়। তদ্ধেতু আনন্দ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে।

১০. আনন্দ, যেমন মনে কর, চৌরাস্তার সন্ধিস্থলেএকটি বিশাল ময়লার স্তুপ রয়েছে। সেখানে পূর্ব, পশ্চিম, উত্তর ও দক্ষিণ দিক হতে শকট বা রথ ময়লারাশি অপসারনের জন্য আসতে পারে। ঠিক তদ্রুপ আনন্দ, ভিক্ষুটি কায়ে কায়ানুদর্শী হয়ে অবস্থানকালে পাপ ও অকুশলধর্মসমূহ প্রহীন করে। একইভাবে ভিক্ষুটি বেদনায় বেদনানুদর্শী, চিত্তে চিত্তানুদর্শী এবং ধর্মে ধর্মানুদর্শী হয়ে অবস্থানকালে পাপ ও অকুশলধর্মসমূহ প্রহীন করে।” দশম সূত্র।

একধর্ম বর্গ সমাপ্ত।

তস্সুদ্দানং/সূত্রসূচি

একধর্ম, বোজ্ঝাঙ্গ, শুদ্ধি ও ফল সূত্রদ্বয়;

অরিষ্ঠ, কপ্পিন, প্রদীপ, বৈশালী ও কিমিল সূত্র হয়॥


 

২. দ্বিতীয় বর্গ
১. ইচ্ছানঙ্গল সূত্র
৯৮৭.১. একসময় ভগবান ইচ্ছানঙ্গলের বনসণ্ডে[122] অবস্থান করছিলেন। তথায় ভগবান ভিক্ষুদের আহ্বান করে বললেন, “হে ভিক্ষুগণ, তিনমাস নির্জনে অবস্থান করতে আমার ইচ্ছা হচ্ছে, আমার জন্য পিণ্ডপাত আনায়নকারী শুধুমাত্র একজন ব্যতীত অন্য কারও তখন আমার নিকট উপস্থিত হওয়া উচিত হবে না।” “তাই হোক ভন্তে,” বলে সেই ভিক্ষুগণ ভগবানের কথায় সম্মত হলেন এবং পিণ্ডপাত সরবরাহকারী একজন ব্যতীত অন্য কেউ ভগবানের নিকট উপস্থিত হলেন না।

২. অতঃপর ভগবান সেই তিন মাস সমাপনে নির্জনতাজনিত ধ্যান হতে উঠে ভিক্ষুদের আহ্বান করলেন, “হে ভিক্ষুগণ, যদি অন্যতীর্থিয় পরিব্রাজকগণ তোমাদের এরূপ জিজ্ঞাসা করে : ‘বন্ধুগণ, কীরূপে অবস্থানের দ্বারা শ্রমণ গৌতম বর্ষাবাস অতিক্রম করেন?’ এরূপ জিজ্ঞাসিত হলে তোমরা সেই অন্যতীর্থিয় পরিব্রাজকদের এরূপ ব্যাখ্যা করবে-‘বন্ধুগণ, আনাপানস্মৃতি-সমাধির মাধ্যমে ভগবান বর্ষাবাস অতিক্রম করেন।’

৩. ভিক্ষুগণ, এক্ষেত্রে আমি স্মৃতিযোগে শ্বাস গ্রহণ করি এবং স্মৃতি যোগে শ্বাস ত্যাগ করি। দীর্ঘশ্বাস গ্রহণকালে ‘দীর্ঘশ্বাস গ্রহণ করছি’ বলে প্রকৃষ্টরূপে জানি; দীর্ঘশ্বাস ত্যাগকালে ‘দীর্ঘশ্বাস ত্যাগ করছি’ বলে প্রকৃষ্টরূপে জানি; হ্রস্ব শ্বাস গ্রহণকালে ‘হ্রস্ব শ্বাস গ্রহণ করছি’ বলে প্রকৃষ্টরূপে জানি, হ্রস্ব শ্বাস ত্যাগকালে ‘হ্রস্ব শ্বাস ত্যাগ করছি’ বলেও আমি প্রকৃষ্টরূপে জানি; এবং ‘সর্বকায়ে অনুভব করে শ্বাস গ্রহণ করব’ এরূপে শিক্ষা করি; ‘সর্বকায়ে অনুভব করে শ্বাস ত্যাগ করব’ এরূপেও শিক্ষা করি; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপে শিক্ষা করি; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপেও শিক্ষা করি; ‘সুখানুভব করে শ্বাস গ্রহণ করব’ এরূপে শিক্ষা করি; ‘সুখানুভব করে শ্বাস গ্রহণ করব’ এরূপেও শিক্ষা করি; এবং ‘চিত্তের সংস্কার অনুভব করে শ্বাস গ্রহণ করব’ ও ‘চিত্তের সংস্কার অনুভব করে শ্বাস ত্যাগ করব’ এরূপে শিক্ষা করি; ‘চিত্তের সংস্কার প্রশান্ত করে শ্বাস গ্রহণ করব’ আর ‘চিত্তের সংস্কার প্রশান্ত করে শ্বাস ত্যাগ করব’ এরূপেও শিক্ষা করি; ‘চিত্তানুভব করে শ্বাস গ্রহণ করব’ এরূপে শিক্ষা করি; ‘চিত্তানুভব করে শ্বাস ত্যাগ করব’ এরূপেও শিক্ষা করি; এবং ‘উৎফুল্ল চিত্তে শ্বাস গ্রহণ করব’ ও ‘উৎফুল্ল চিত্তে শ্বাস ত্যাগ করব’ এরূপে শিক্ষা করি; ‘একাগ্র চিত্তে শ্বাস গ্রহণ করব’ এরূপে শিক্ষা করি; ‘একাগ্র চিত্তে শ্বাস ত্যাগ করব’ এরূপেও শিক্ষা করি; ‘বিমুক্ত চিত্তে শ্বাস গ্রহণ করব’ এরূপে শিক্ষা করি; ‘বিমুক্ত চিত্তে শ্বাস ত্যাগ করব’ এরূপেও শিক্ষা করি; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপে শিক্ষা করি; ‘বিরাগানুদর্শী হয়ে শ্বাস গ্রহণ করব’ ও ‘বিরাগানুদর্শী হয়ে শ্বাস ত্যাগ করব’ এরূপেও শিক্ষা করি; এবং ‘নিরোধানুদর্শী হয়ে শ্বাস গ্রহণ করব’ এরূপে শিক্ষা করি; ‘নিরোধানুদর্শী হয়ে শ্বাস ত্যাগ করব’, ত্যাগানুদর্শী হয়ে শ্বাস গ্রহণ করব’ এবং ‘ত্যাগানুদর্শী হয়ে শ্বাস ত্যাগ করব’ এরূপেও শিক্ষা করি।

৪. ভিক্ষুগণ, তাই কেউ মন্তব্য করার সময় এ বিষয়ে যথার্থই বলে যে, ইহা ‘আর্যবিহার’, ইহা ‘ব্রহ্মবিহার’ ও ইহাই ‘তথাগত বিহার’। তাহলে আনাপানস্মৃতি-সমাধি সম্পর্কেও সে যথার্থরূপে বলে যে, ইহা ‘আর্যবিহার’, ইহা ‘ব্রহ্মবিহার’ ও ইহাই ‘তথাগত বিহার’। ভিক্ষুগণ, যে ভিক্ষুগণ শৈক্ষ্য, এখনো লক্ষ্য অর্জন করেনি এবং অনুত্তর যোগক্ষেম প্রার্থনা করতে করতে অবস্থান করে, তাদের আনাপানস্মৃতি-সমাধি ভাবিত ও বহুলীকৃত হলে আসবসমূহ ক্ষয়ের জন্য তা সংবর্তিত হয়। আর ভিক্ষুগণ, যে ভিক্ষু অর্হৎ, ক্ষীণাসব, উদ্‌যাপিত জীবন, করণীয়কৃত, ভার অবনমিত, নিজ কল্যাণপ্রাপ্ত ও ভবসংযোজন পরিক্ষীণ করে সম্যকরূপে বিমুক্ত হয়েছে, তাদের আনাপানস্মৃতি-সমাধি ভাবিত ও বহুলীকৃত হলে তা ইহজীবনে সুখে অবস্থানের জন্য এবং স্মৃতি-সম্প্রজ্ঞানতার জন্যই সংবর্তিত হয়।

৫. ভিক্ষুগণ, তাই কেউ মন্তব্য করার সময় যথার্থই বলে যে, ইহা ‘আর্যবিহার’, ইহা ‘ব্রহ্মবিহার’ ও ইহাই ‘তথাগত বিহার’। তাহলে আনাপানস্মৃতি-সমাধি সম্পর্কেও সে যথার্থরূপে বলে যে, ইহা ‘আর্যবিহার’, ইহা ‘ব্রহ্মবিহার’ ও ইহাই ‘তথাগত বিহার।’” প্রথম সূত্র।

২. সন্দেহ সূত্র
৯৮৮.১. একসময় লোমসকংভিয় কপিলাবাস্তুর[123] নিগ্রোধারামে[124] শাক্যদের মধ্যে অবস্থান করছিলেন। অতঃপর মহানাম শাক্য যেথায় লোমসকংভিয় আছেন তথায় উপস্থিত হয়ে আয়ুষ্মান লোমসকংভিয়কে অভিবাদন করে একপাশে বসলেন। একপাশে উপবিষ্ট হয়ে মহানাম শাক্য আয়ুষ্মান লোমসকংভিয়কে এরূপ বললেন, “ভন্তে, শৈক্ষ্য বিহার ও তথাগত বিহার কি একই, অথবা শৈক্ষ্য বিহার ও তথাগত বিহার কী পরস্পর ভিন্ন?”

২. “হে আবুসো মহানাম, শৈক্ষ্য বিহার ও তথাগত বিহার একই নয়। মহানাম, শৈক্ষ্য বিহার ও তথাগত বিহার পরস্পর ভিন্ন। আবুসো মহানাম, যে ভিক্ষুরা শৈক্ষ্য, এখনো লক্ষ্য অর্জন করতে পারেননি এবং অনুত্তর যোগক্ষেম প্রার্থনা করতে করতে অবস্থান করেন, তাঁরা পঞ্চ নীবরণ ত্যাগ করে অবস্থান করেন। সেই পঞ্চ নীবরণ কী কী? যথা : কামচ্ছন্দ-নীবরণ, ব্যাপাদ-নীবরণ, স্ত্যানমিদ্ধ-নীবরণ, ঔদ্ধত্য-কৌকৃত্য-নীবরণ এবং বিচিকিৎসা-নীবরণ ত্যাগ করে অবস্থান করেন।

৩. আবুসো মহানাম, যে ভিক্ষুগণ শৈক্ষ্য, এখনো লক্ষ্য অর্জন করতে পারেননি এবং অনুত্তর যোগক্ষেম প্রার্থনা করতে করতে অবস্থান করেন, তাঁরা সকলেই এই পঞ্চ নীবরণ ত্যাগ করে অবস্থান করেন।

৪. আবুসো মহানাম, যে ভিক্ষুগণ অর্হৎ,ক্ষীণাসব, উদ্‌যাপিত জীবন, করণীয়কৃত, ভার অপসৃত, সদর্থপ্রাপ্ত, ভবসংযোজন পরিক্ষীণ ও সম্যকরূপে বিমুক্ত; তাদের সকলের পঞ্চ নীবরণ প্রহীন হয়েছে, মূল উচ্ছিন্ন হয়েছে, তাল বৃক্ষের উপরিভাগ ছেদনের ন্যায় হয়েছে, চরম বিনাশ সাধিত হয়েছে এবং তৎ-সমস্ত ভবিষ্যতে অনুৎপাদধর্মী। সেই পাঁচ প্রকার কী কী? যথা : কামচ্ছন্দ-নীবরণ প্রহীন হয়েছে, মূল উচ্ছিন্ন হয়েছে, তাল বৃক্ষের উপরিভাগ ছেদনের ন্যায় চরম বিনাশ সাধিত হয়েছে এবং তৎ-সমস্ত অনুৎপাদধর্মী। একইভাবে ব্যাপাদ-নীবরণ, স্ত্যানমিদ্ধ-নীবরণ, ঔদ্ধত্য-কৌকৃত্য-নীবরণ এবং বিচিকিৎসা-নীবরণ প্রহীন হয়েছে, মূল উচ্ছিন্ন হয়েছে, তাল বৃক্ষের উপরিভাগ ছেদনের ন্যায় চরম বিনাশ সাধিত হয়েছে এবং তৎ-সমস্ত অনুৎপাদধর্মী।

৫. আবুসো মহানাম, যে ভিক্ষুগণ অর্হৎ, ক্ষীণাসব, উদ্‌যাপিত জীবন, করণীয়কৃত, ভার অপসৃত, সদর্থপ্রাপ্ত, যাদের ভবসংযোজন পরিক্ষীণ ও যারা সম্যকরূপে বিমুক্ত, তাদের সকলের পঞ্চ নীবরণ প্রহীন হয়েছে, মূল উচ্ছিন্ন হয়েছে, তাল বৃক্ষের উপরিভাগ ছেদনের ন্যায় হয়েছে চরম বিনাশ সাধিত হয়েছে এবং তৎ-সমস্ত ভবিষ্যতে অনুৎপাদধর্মী। আবুসো মহানাম, তাই এই ধর্মপর্যায় আপনার এরূপে জ্ঞাতব্য; যথা : শৈক্ষ্য বিহার এক রকম এবং তথাগত বিহার আরেক রকম।

৬. আবুসো মহানাম, একসময় ভগবান ইচ্ছানঙ্গলে বনসণ্ডে অবস্থান করছিলেন। তথায় ভগবান ভিক্ষুদের আহ্বান করে বললেন, ‘হে ভিক্ষুগণ, তিন মাস নির্জনে অবস্থান করতে আমার ইচ্ছা হচ্ছে। আমার জন্য পিণ্ডপাত আনায়নকারী শুধুমাত্র একজন ব্যতীত অন্য কারও তখন আমার নিকট উপস্থিত হওয়া উচিত হবে না।’ ‘তাই হোক ভন্তে,’ বলে সেই ভিক্ষুগণ ভগবানের কথায় সম্মত হলেন এবং পিণ্ডপাত সরবরাহকারী একজন ব্যতীত অন্য কেউ ভগবানের নিকট উপস্থিত হলেন না।

৭. অতঃপর ভগবান সেই তিন মাস সমাপনে নির্জনতাজনিত ধ্যান হতে উঠে ভিক্ষুদের আহ্বান করলেন, ‘ভিক্ষুগণ, যদি অন্যতীর্থিয় পরিব্রাজকগণ তোমাদের এরূপ জিজ্ঞাসা করে, বন্ধুগণ, কীরূপে অবস্থানের দ্বারা শ্রমণ গৌতম বর্ষাবাস অতিক্রম করেন? এরূপ জিজ্ঞাসিত হলে ভিক্ষুগণ, তোমরা সেই অন্যতীর্থিয় পরিব্রাজকদের এরূপ ব্যাখ্যা করবে-‘বন্ধুগণ, আনাপানস্মৃতি-সমাধির মাধ্যমে ভগবান বর্ষাবাস অতিক্রম করেন।’

৮. ভিক্ষুগণ,এক্ষেত্রে আমি স্মৃতিযোগে শ্বাস গ্রহণ করি এবং স্মৃতিযোগে শ্বাস ত্যাগ করি। দীর্ঘশ্বাস গ্রহণকালে ‘দীর্ঘশ্বাস গ্রহণ করছি’ বলে প্রকৃষ্টরূপে জানি; দীর্ঘশ্বাস ত্যাগকালে ‘দীর্ঘশ্বাস ত্যাগ করছি’ বলে প্রকৃষ্টরূপে জানি; হ্রস্ব শ্বাস গ্রহণকালে ‘হ্রস্ব শ্বাস গ্রহণ করছি’ বলে প্রকৃষ্টরূপে জানি, হ্রস্ব শ্বাস ত্যাগকালে ‘হ্রস্ব শ্বাস ত্যাগ করছি’ বলেও আমি প্রকৃষ্টরূপে জানি; এবং ‘সর্বকায়ে অনুভব করে শ্বাস গ্রহণ করব’ এরূপে শিক্ষা করি; ‘সর্বকায়ে অনুভব করে শ্বাস ত্যাগ করব’ এরূপেও শিক্ষা করি; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপে শিক্ষা করি; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপেও শিক্ষা করি; ‘সুখানুভব করে শ্বাস গ্রহণ করব’ এরূপে শিক্ষা করি; ‘সুখানুভব করে শ্বাস গ্রহণ করব’ এরূপেও শিক্ষা করি; এবং ‘চিত্তের সংস্কার অনুভব করে শ্বাস গ্রহণ করব’ ও ‘চিত্তের সংস্কার অনুভব করে শ্বাস ত্যাগ করব’ এরূপে শিক্ষা করি; ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ এরূপেও শিক্ষা করি; ‘চিত্তানুভব করে শ্বাস গ্রহণ করব’ এরূপে শিক্ষা করি; ‘চিত্তানুভব করে শ্বাস ত্যাগ করব’ এরূপেও শিক্ষা করি; এবং ‘উৎফুল্ল চিত্তে শ্বাস গ্রহণ করব’’ও ‘উৎফুল্ল চিত্তে শ্বাস ত্যাগ করব’ এরূপে শিক্ষা করি; ‘একাগ্র চিত্তে শ্বাস গ্রহণ করব’ এরূপে শিক্ষা করি; ‘একাগ্র চিত্তে শ্বাস ত্যাগ করব’ এরূপেও শিক্ষা করি; ‘বিমুক্ত চিত্তে শ্বাস গ্রহণ করব’ এরূপে শিক্ষা করি; ‘বিমুক্ত চিত্তে শ্বাস ত্যাগ করব’ এরূপেও শিক্ষা করি; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপে শিক্ষা করি; ‘বিরাগানুদর্শী হয়ে শ্বাস গ্রহণ করব’ ও ‘বিরাগানুদর্শী হয়ে শ্বাস ত্যাগ করব’ এরূপেও শিক্ষা করি; এবং ‘নিরোধানুদর্শী হয়ে শ্বাস গ্রহণ করব’ এরূপে শিক্ষা করি; ‘নিরোধানুদর্শী হয়ে শ্বাস ত্যাগ করব’, ত্যাগানুদর্শী হয়ে শ্বাস গ্রহণ করব’ এবং ‘ত্যাগানুদর্শী হয়ে শ্বাস ত্যাগ করব’ এরূপেও শিক্ষা করি।

৯. ভিক্ষুগণ, তাই কেউ মন্তব্য করার সময় এ বিষয়ে যথার্থই বলে যে, ইহা ‘আর্যবিহার’, ইহা ‘ব্রহ্মবিহার’ ও ইহাই ‘তথাগত বিহার’। তাহলে আনাপানস্মৃতি-সমাধি সম্পর্কেও সে যথার্থরূপে বলে যে-ইহা ‘আর্যবিহার’, ইহা ‘ব্রহ্মবিহার’ ও ইহাই ‘তথাগত বিহার’।

১০. ভিক্ষুগণ, যে ভিক্ষুগণ শৈক্ষ্য, এখনো লক্ষ্য অর্জন করেনি এবং অনুত্তর যোগক্ষেম প্রার্থনা করতে করতে অবস্থান করে, তাদের আনাপানস্মৃতি-সমাধি ভাবিত ও বহুলীকৃত হলে আসবসমূহ ক্ষয়ের জন্য তা সংবর্তিত হয়।

১১. ভিক্ষুগণ, যে ভিক্ষুগণ অর্হৎ, ক্ষীণাসব, উদ্‌যাপিত জীবন, করণীয়কৃত, ভার অবনমিত, নিজ কল্যাণপ্রাপ্ত, যাদের ভবসংযোজন পরিক্ষীণ এবং যারা সম্যকরূপে বিমুক্ত, তাদের আনাপানস্মৃতি-সমাধি ভাবিত ও বহুলীকৃত হলে তা ইহজীবনে সুখে অবস্থানের জন্য এবং স্মৃতি-সম্প্রজ্ঞানতার জন্যই সংবর্তিত হয়।

১২. ভিক্ষুগণ, তাই কেউ মন্তব্য করার সময় যথার্থই বলে যে, ইহা ‘আর্যবিহার’, ইহা ‘ব্রহ্মবিহার’ ও ইহাই ‘তথাগত বিহার’। তাহলে আনাপানস্মৃতি-সমাধি সম্পর্কেও সে যথার্থরূপে বলে যে, ইহা ‘আর্যবিহার’, ইহা ‘ব্রহ্মবিহার’ ও ইহাই তথাগত বিহার’। আবুসো মহানাম, এই ধর্মপর্যায় আপনার এরূপে জ্ঞাতব্য; যথা : শৈক্ষ্য বিহার এক রকম এবং তথাগত বিহার আরেক রকম।” দ্বিতীয় সূত্র।

৩. প্রথম আনন্দ সূত্র
৯৮৯.১. শ্রাবস্তী নিদান। অতঃপর আয়ুষ্মান আনন্দ ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দ ভগবানকে এরূপ বললেন, “ভন্তে, একধর্ম আছে কি? যা ভাবিত ও বহুলীকৃত হলে চারি ধর্ম পরিপূর্ণ হয়, চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দুই ধর্ম পরিপূর্ণ হয়?”

২. “হে আনন্দ, একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়।”

৩. “ভন্তে, কীরূপ একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দুই ধর্ম পরিপূর্ণ হয়?”

৪. “হে আনন্দ, আনাপানস্মৃতি-সমাধি হচ্ছে একধর্ম যা ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়। চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয় এবং সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।

৫. আনন্দ, কীরূপে আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়? আনন্দ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে, দীর্ঘ শ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’ আর ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; আর ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে।

৬. আনন্দ, যে-সময় ভিক্ষুটি দীর্ঘশ্বাস গ্রহণ করে তখন ‘দীর্ঘশ্বাস গ্রহণ করছি’ বলে প্রকৃষ্টরূপে জানে; দীর্ঘশ্বাস ত্যাগকালে ‘দীর্ঘশ্বাস ত্যাগ করছি’ বলে প্রকৃষ্টরূপে জানে; হ্রস্ব শ্বাস গ্রহণকালে ‘হ্রস্ব শ্বাস গ্রহণ করছি’ বলে প্রকৃষ্টরূপে জানে; হ্রস্ব শ্বাস ত্যাগকালে ‘হ্রস্ব শ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপে শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপেও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ এরূপে শিক্ষা করে; ‘কায়সংস্কার প্রশান্ত করে শ্বাস ত্যাগ করব’ এরূপেও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে। তা কী কারণে? কারণ আনন্দ, এই নিশ্বাস-প্রশ্বাসকে আমি কায়িক অপরিহার্য বিষয় বলি। তদ্ধেতু আনন্দ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে।

৭. আনন্দ, যে-সময়ে ভিক্ষুটি ‘প্রীতি অনুভব করে শ্বাস গ্রহণ করব’ ও ‘প্রীতি অনুভব করে শ্বাস ত্যাগ করব’ এরূপ শিক্ষা করে; ‘সুখানুভব করে শ্বাস গ্রহণ করব’, ‘সুখানুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার অনুভব করে শ্বাস গ্রহণ করব’ ও ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে। তা কী কারণে? কারণ আনন্দ, এই নিশ্বাস-প্রশ্বাসের উত্তম মনোনিবেশকে আমি বেদনার অপরিহার্য বিষয় বলি। তদ্ধেতু আনন্দ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে।

৮. আনন্দ, যেই সময়ে ভিক্ষুটি ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপ শিক্ষা করে; ‘উৎফুল্ল চিত্তে অনুভব করে শ্বাস গ্রহণ করব’,‘উৎফুল্ল চিত্তে অনুভব করে শ্বাস ত্যাগ করব’ এরূপ শিক্ষা করে; এবং ‘একাগ্র চিত্তে অনুভব করে শ্বাস গ্রহণ করব’ ও ‘একাগ্র চিত্তে অনুভব করে শ্বাস ত্যাগ করব’ এরূপ শিক্ষা করে, ‘বিমুক্ত চিত্তে অনুভব করে শ্বাস গ্রহণ করব’ ও ‘বিমুক্ত চিত্তে অনুভব করে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে। তা কী কারণে? কারণ আনন্দ, আমি বলি এই আনাপানস্মৃতি-সমাধি বিস্মরণশীল ও অসম্প্রজ্ঞানী নয়। তদ্ধেতু আনন্দ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে।

৯. আনন্দ, যেই সময়ে ভিক্ষুটি ‘আমি অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘নিরোধানুদর্শী হয়ে শ্বাস গ্রহণ করব’ ও ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে। সে অভিধ্যা-দৌর্মনস্যাদির প্রহান করে ও প্রজ্ঞা দ্বারা দর্শন করে তার প্রতি সম্পূর্ণরূপে আগ্রহহীন হয়। তদ্ধেতু আনন্দ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে।

১০. আনন্দ, এরূপেই আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়।

১১. হে আনন্দ, কীরূপে চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়? যেই সময়ে ভিক্ষু কায়ে কায়ানুদর্শী হয়ে অবস্থান করে সেই সময়ে একাগ্রমনা ভিক্ষুর স্মৃতি শিথিল হয় না। যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোধ্যাঙ্গ আরব্ধ হয়, সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

১২. সে সেইরূপে স্মৃতিমান হয়ে অবস্থানকালে সেই ধর্মকে (বিষয়কে) প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা (গবেষণা) করে। আনন্দ, যেই সময়ে ভিক্ষু সেইরূপে স্মৃতিমান হয়ে অবস্থানকালে সেই ধর্মকে প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা করে, সেই সময়ে ভিক্ষুর ধর্মবিচয়-সম্বোজ্ঝাঙ্গ লাভ হয়। সেই সময়ে ভিক্ষু ধর্মবিচয়-সম্বোজ্ঝাঙ্গ ভাবিত করে এবং সেই সময়ে ভিক্ষুর ধর্মবিচয়-সম্বোজ্ঝাঙ্গ ভাবনা পূর্ণতা লাভ করে।

১৩. তার সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়। আনন্দ, যেই সময়ে ভিক্ষু সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়; সেই সময়ে ভিক্ষুর বীর্য-সম্বোজ্ঝাঙ্গ আরব্ধ হয়, সেই সময়ে ভিক্ষু বীর্য-সম্বোজ্ঝাঙ্গ ভাবিত করে এবং সেই সময়ে ভিক্ষুর বীর্য-সম্বোজ্ঝাঙ্গ ভাবনা পূর্ণতা লাভ করে।

১৪. আরব্ধবীর্যের নিরামিষ প্রীতি উৎপন্ন হয়। আনন্দ, যেই সময়ে আরব্ধবীর্য ভিক্ষুর নিরামিষ প্রীতি উৎপন্ন হয়, সেই সময়ে তার প্রীতি-সম্বোজ্ঝাঙ্গ আরব্ধ হয়; সেই সে প্রীতি-সম্বোজ্ঝাঙ্গ ভাবিত করে এবং সেই সময়ে ভিক্ষুর প্রীতি-সম্বোজ্ঝাঙ্গ ভাবনা পূর্ণতা লাভ করে।

১৫. প্রীতিমনার কায় ও চিত্ত উভয়ই প্রশান্ত হয়। আনন্দ, যেই সময়ে প্রীতিমনা ভিক্ষুর কায় ও মন (চিত্ত) উভয়ই প্রশান্ত হয়, সেই সময়ে ভিক্ষুর প্রশান্তি সম্বোজ্ঝাঙ্গ আরব্ধ হয়; সেই সময়ে সে প্রশান্তি সম্বোজ্ঝাঙ্গ ভাবিত করে এবং সেই সময়ে ভিক্ষুর প্রশান্তি সম্বোজ্ঝাঙ্গ ভাবনা পরিপূর্ণ হয়।

১৬. প্রশান্তকায় সুখী ভিক্ষুর চিত্ত সমাধিস্থহয়। আনন্দ, যেই সময়ে প্রশান্তকায় সুখী ভিক্ষুর চিত্ত সমাধিস্থহয়, সেই সময়ে তার সমাধি-সম্বোজ্ঝাঙ্গ আরব্ধ হয়; সেই সময়ে সে সমাধি-সম্বোজ্ঝাঙ্গ ভাবিত করে এবং সেই সময়ে ভিক্ষুর সমাধি-সম্বোজ্ঝাঙ্গ ভাবনা পরিপূর্ণ হয়।

১৭. সে সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়।

১৮. আনন্দ, যেই সময়ে ভিক্ষু বেদনায় বেদনানুদর্শী, চিত্তে চিত্তানুদর্শী এবং ধর্মে ধর্মানুদর্শী হয়ে অবস্থান করে, সেই সময়ে একাগ্রমনা ভিক্ষুর স্মৃতি শিথিল হয় না। যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোজ্ঝাঙ্গ আরব্ধ হয়; সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

(প্রথম স্মৃতিপ্রস্থানের ন্যায় বিস্তারিতব্য)

১৯. সে সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সমাহিত চিত্তের প্রতি সর্বতোভাবে আগ্রহহীন হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়। আনন্দ, এরূপেই চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়।

২০. আনন্দ, কীরূপে সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়? আনন্দ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতিসম্বোজ্ঝাঙ্গ ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, স্মৃতি-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। আনন্দ, এরূপেই সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।” তৃতীয় সূত্র।

৪. দ্বিতীয় আনন্দ সূত্র
৯৯০.১. অতঃপর আয়ুষ্মান আনন্দ ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দকে ভগবান এরূপ বললেন, “হে আনন্দ,একধর্ম আছে কি যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়?”

২. “ভন্তে, ভগবান হচ্ছেন আমাদের মূল,ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত (প্রকাশ) করেন। ভগবান হতে শ্রবণ করে ভিক্ষুগণ তা ধারণ করবেন।”

৩. “হে আনন্দ,একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়।

৪. আনন্দ, কীরূপ একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়? আনন্দ, আনাপানস্মৃতি-সমাধি হচ্ছে একধর্ম যা ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়। চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয় এবং সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।

৫. আনন্দ, কীরূপে আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়? আনন্দ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে, দীর্ঘ শ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে;আর ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ আর ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’ আর ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; আর ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে।

৬. আনন্দ, যে-সময় ভিক্ষুটি দীর্ঘশ্বাস গ্রহণ করে তখন ‘দীর্ঘশ্বাস গ্রহণ করছি’ বলে প্রকৃষ্টরূপে জানে;দীর্ঘশ্বাস ত্যাগকালে ‘দীর্ঘশ্বাস গ্রহণ করছি’ বলে প্রকৃষ্টরূপে জানে; হ্রস্ব শ্বাস গ্রহণকালে ‘হ্রস্ব শ্বাস গ্রহণ করছি’ বলে প্রকৃষ্টরূপে জানে; হ্রস্ব শ্বাস ত্যাগকালে ‘হ্রস্ব শ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপে শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপেও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ এরূপে শিক্ষা করে; ‘কায়সংস্কার প্রশান্ত করে শ্বাস ত্যাগ করব’ এরূপেও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে। তা কী কারণে? কারণ আনন্দ, এই নিশ্বাস-প্রশ্বাসকে আমি কায়িক অপরিহার্য বিষয় বলি। তদ্ধেতু আনন্দ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে।

৭. আনন্দ, যে-সময়ে ভিক্ষুটি ‘প্রীতি অনুভব করে শ্বাস গ্রহণ করব’ ও ‘প্রীতি অনুভব করে শ্বাস ত্যাগ করব’ এরূপ শিক্ষা করে; ‘সুখানুভব করে শ্বাস গ্রহণ করব’, ‘সুখানুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার অনুভব করে শ্বাস গ্রহণ করব’ ও ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার প্রশান্ত করে শ্বাস গ্রহণ করব’ আর ‘চিত্তের সংস্কার প্রশান্ত করে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে। তা কী কারণে? কারণ আনন্দ, এই নিশ্বাস-প্রশ্বাসের উত্তম মনোনিবেশকে আমি বেদনার অপরিহার্য বিষয় বলি। তদ্ধেতু আনন্দ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে।

৮. আনন্দ, যেই সময়ে ভিক্ষুটি ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপ শিক্ষা করে; ‘উৎফুল্ল চিত্তে অনুভব করে শ্বাস গ্রহণ করব’,‘উৎফুল্ল চিত্তে অনুভব করে শ্বাস ত্যাগ করব’ এরূপ শিক্ষা করে; এবং ‘একাগ্র চিত্তে অনুভব করে শ্বাস গ্রহণ করব’ ও ‘একাগ্র চিত্তে অনুভব করে শ্বাস ত্যাগ করব’ এরূপ শিক্ষা করে আর ‘বিমুক্ত চিত্তে অনুভব করে শ্বাস গ্রহণ করব’ ও ‘বিমুক্ত চিত্তে অনুভব করে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে। তা কী কারণে? কারণ আনন্দ, আমি বলি এই আনাপানস্মৃতি-সমাধি বিস্মরণশীল ও অসম্প্রজ্ঞানী নয়। তদ্ধেতু আনন্দ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে।

৯. আনন্দ, যেই সময়ে ভিক্ষুটি ‘আমি অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘নিরোধানুদর্শী হয়ে শ্বাস গ্রহণ করব’ ও ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। আনন্দ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে। সে অভিধ্যা-দৌর্মনস্যাদির প্রহান করে ও প্রজ্ঞা দ্বারা দর্শন করে তার প্রতি সম্পূর্ণরূপে আগ্রহহীন হয়। তদ্ধেতু আনন্দ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে।

১০. আনন্দ, এরূপেই আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়।

১১. হে আনন্দ, কীরূপে চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়? যেই সময়ে ভিক্ষু কায়ে কায়ানুদর্শী হয়ে অবস্থান করে সেই সময়ে একাগ্রমনা ভিক্ষুর স্মৃতি শিথিল হয় না। আর যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোধ্যাঙ্গ আরব্ধ হয়, সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

১২. সে সেইরূপে স্মৃতিমান হয়ে অবস্থানকালে সেই ধর্মকে (বিষয়কে) প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা (গবেষণা) করে। আনন্দ, যেই সময়ে ভিক্ষু সেইরূপে স্মৃতিমান হয়ে অবস্থানকালে সেই ধর্মকে প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা করে, সেই সময়ে ভিক্ষুর ধর্মবিচয়-সম্বোজ্ঝাঙ্গ লাভ হয়। সেই সময়ে ভিক্ষু ধর্মবিচয়-সম্বোজ্ঝাঙ্গ ভাবিত করে এবং সেই সময়ে ভিক্ষুর ধর্মবিচয়-সম্বোজ্ঝাঙ্গ ভাবনা পূর্ণতা লাভ করে।

১৩. তার সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়। আনন্দ, যেই সময়ে ভিক্ষু সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়; সেই সময়ে ভিক্ষুর বীর্য-সম্বোজ্ঝাঙ্গ আরব্ধ হয়, সেই সময়ে ভিক্ষু বীর্য-সম্বোজ্ঝাঙ্গ ভাবিত করে এবং সেই সময়ে ভিক্ষুর বীর্যসম্বোজ্ঝাঙ্গ ভাবনা পূর্ণতা লাভ করে।

১৪. আরব্ধবীর্যের নিরামিষ প্রীতি উৎপন্ন হয়। আনন্দ, যেই সময়ে আরব্ধবীর্য ভিক্ষুর নিরামিষ প্রীতি উৎপন্ন হয়, সেই সময়ে তার প্রীতি-সম্বোজ্ঝাঙ্গ আরব্ধ হয়; সেই সে প্রীতি-সম্বোজ্ঝাঙ্গ ভাবিত করে এবং সেই সময়ে ভিক্ষুর প্রীতি-সম্বোজ্ঝাঙ্গ ভাবনা পূর্ণতা লাভ করে।

১৫. প্রীতিমনার কায় ও চিত্ত উভয়ই প্রশান্ত হয়। আনন্দ, যেই সময়ে প্রীতিমনা ভিক্ষুর কায় ও মন (চিত্ত) উভয়ই প্রশান্ত হয়, সেই সময়ে ভিক্ষুর প্রশান্তি সম্বোজ্ঝাঙ্গ আরব্ধ হয়; সেই সময়ে সে প্রশান্তি সম্বোজ্ঝাঙ্গ ভাবিত করে এবং সেই সময়ে ভিক্ষুর প্রশান্তি সম্বোজ্ঝাঙ্গ ভাবনা পরিপূর্ণ হয়।

১৬. প্রশান্তকায় সুখী ভিক্ষুর চিত্ত সমাধিস্থহয়। আনন্দ, যেই সময়ে প্রশান্তকায় সুখী ভিক্ষুর চিত্ত সমাধিস্থহয়, সেই সময়ে তার সমাধি-সম্বোজ্ঝাঙ্গ আরব্ধ হয়; সেই সময়ে সে সমাধি-সম্বোজ্ঝাঙ্গ ভাবিত করে এবং সেই সময়ে ভিক্ষুর সমাধি-সম্বোজ্ঝাঙ্গ ভাবনা পরিপূর্ণ হয়।

১৭. সে সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়।

১৮. আনন্দ, যেই সময়ে ভিক্ষু বেদনায় বেদনানুদর্শী, চিত্তে চিত্তানুদর্শী এবং ধর্মে ধর্মানুদর্শী হয়ে অবস্থান করে, সেই সময়ে একাগ্রমনা ভিক্ষুর স্মৃতি শিথিল হয় না। যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোজ্ঝাঙ্গ আরব্ধ হয়; সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

(প্রথম স্মৃতিপ্রস্থানের ন্যায় বিস্তারিতব্য)

১৯. সে সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সমাহিত চিত্তের প্রতি সর্বতোভাবে আগ্রহহীন হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়। আনন্দ, এরূপেই চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়।

২০. আনন্দ, কীরূপে সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়? আনন্দ,এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতিসম্বোজ্ঝাঙ্গ ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, স্মৃতি-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। আনন্দ, এরূপেই সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।” চতুর্থ সূত্র।

৫. প্রথম ভিক্ষু সূত্র
৯৯১.১. অতঃপর বহুসংখ্যক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষুগণ ভগবানকে এরূপ বললেন, “ভন্তে,একধর্ম আছে কি যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়?

২. “হে ভিক্ষুগণ,একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়।”

৩. “ভন্তে, কীরূপ একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দুই ধর্ম পরিপূর্ণ হয়?”

৪. “হে ভিক্ষুগণ, আনাপানস্মৃতি-সমাধি হচ্ছে একধর্ম যা ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়। চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয় এবং সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।

৫.ভিক্ষুগণ, কীরূপে আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়? ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে, দীর্ঘ শ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; আর হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; আর ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ আর ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে।

৬. ভিক্ষুগণ, যে-সময় ভিক্ষুটি দীর্ঘশ্বাস গ্রহণ করে তখন ‘দীর্ঘশ্বাস গ্রহণ করছি’ বলে প্রকৃষ্টরূপে জানে; দীর্ঘশ্বাস ত্যাগকালে ‘দীর্ঘশ্বাস ত্যাগ করছি’ বলে প্রকৃষ্টরূপে জানে; হ্রস্ব শ্বাস গ্রহণকালে ‘হ্রস্ব শ্বাস গ্রহণ করছি’ বলে প্রকৃষ্টরূপে জানে; হ্রস্ব শ্বাস ত্যাগকালে ‘হ্রস্ব শ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপে শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপেও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ এরূপে শিক্ষা করে; ‘কায়সংস্কার প্রশান্ত করে শ্বাস ত্যাগ করব’ এরূপেও শিক্ষা করে। ভিক্ষুগণ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে। তা কী কারণে? কারণ ভিক্ষুগণ, এই নিশ্বাস-প্রশ্বাসকে আমি কায়িক অপরিহার্য বিষয় বলি। তদ্ধেতু ভিক্ষুগণ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে।

৭. ভিক্ষুগণ, যে-সময়ে ভিক্ষুটি ‘প্রীতি অনুভব করে শ্বাস গ্রহণ করব’ ও ‘প্রীতি অনুভব করে শ্বাস ত্যাগ করব’ এরূপ শিক্ষা করে; ‘সুখানুভব করে শ্বাস গ্রহণ করব’, ‘সুখানুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার অনুভব করে শ্বাস গ্রহণ করব’ ও ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ এরূপও শিক্ষা করে। ভিক্ষুগণ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে। তা কী কারণে? কারণ ভিক্ষুগণ, এই নিশ্বাস-প্রশ্বাসের উত্তম মনোনিবেশকে আমি বেদনার অপরিহার্য বিষয় বলি। তদ্ধেতু ভিক্ষুগণ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে।

৮. ভিক্ষুগণ, যেই সময়ে ভিক্ষুটি ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপ শিক্ষা করে; ‘উৎফুল্ল চিত্তে অনুভব করে শ্বাস গ্রহণ করব’ আর ‘উৎফুল্ল চিত্তে অনুভব করে শ্বাস ত্যাগ করব’ এরূপ শিক্ষা করে; এবং ‘একাগ্র চিত্তে অনুভব করে শ্বাস গ্রহণ করব’ ও ‘একাগ্র চিত্তে অনুভব করে শ্বাস ত্যাগ করব’ এরূপ শিক্ষা করে, ‘বিমুক্ত চিত্তে অনুভব করে শ্বাস গ্রহণ করব’ ও ‘বিমুক্ত চিত্তে অনুভব করে শ্বাস ত্যাগ করব’ এরূপও শিক্ষা করে। ভিক্ষুগণ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে। তা কী কারণে? কারণ ভিক্ষুগণ, আমি বলি এই আনাপানস্মৃতি-সমাধি বিস্মরণশীল ও অসম্প্রজ্ঞানী নয়। তদ্ধেতু ভিক্ষুগণ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে।

৯. ভিক্ষুগণ, যেই সময়ে ভিক্ষুটি ‘আমি অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘নিরোধানুদর্শী হয়ে শ্বাস গ্রহণ করব’ ও ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে। সে অভিধ্যা-দৌর্মনস্যাদির প্রহান করে ও প্রজ্ঞা দ্বারা দর্শন করে তার প্রতি সম্পূর্ণরূপে আগ্রহহীন হয়। তদ্ধেতু ভিক্ষুগণ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে।

১০. ভিক্ষুগণ, এরূপেই আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়।

১১. হে ভিক্ষুগণ, কীরূপে চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়? যেই সময়ে ভিক্ষু কায়ে কায়ানুদর্শী হয়ে অবস্থান করে সেই সময়ে একাগ্রমনা ভিক্ষুর স্মৃতি শিথিল হয় না। আর যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোধ্যাঙ্গ আরব্ধ হয়, সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

১২. সে সেইরূপে স্মৃতিমান হয়ে অবস্থানকালে সেই ধর্মকে (বিষয়কে) প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা (গবেষণা) করে। আনন্দ, যেই সময়ে ভিক্ষু সেইরূপে স্মৃতিমান হয়ে অবস্থানকালে সেই ধর্মকে প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা করে, সেই সময়ে ভিক্ষুর ধর্মবিচয়-সম্বোজ্ঝাঙ্গ লাভ হয়। সেই সময়ে ভিক্ষু ধর্মবিচয়-সম্বোজ্ঝাঙ্গ ভাবিত করে এবং সেই সময়ে ভিক্ষুর ধর্মবিচয়-সম্বোজ্ঝাঙ্গ ভাবনা পূর্ণতা লাভ করে।

১৩. তার সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়। আনন্দ, যেই সময়ে ভিক্ষু সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়; সেই সময়ে ভিক্ষুর বীর্য-সম্বোজ্ঝাঙ্গ আরব্ধ হয়, সেই সময়ে ভিক্ষু বীর্য-সম্বোজ্ঝাঙ্গ ভাবিত করে এবং সেই সময়ে ভিক্ষুর বীর্য-সম্বোজ্ঝাঙ্গ ভাবনা পূর্ণতা লাভ করে।

১৪. আরব্ধবীর্যের নিরামিষ প্রীতি উৎপন্ন হয়। আনন্দ, যেই সময়ে আরব্ধবীর্য ভিক্ষুর নিরামিষ প্রীতি উৎপন্ন হয়, সেই সময়ে তার প্রীতি-সম্বোজ্ঝাঙ্গ আরব্ধ হয়; সেই সে প্রীতি-সম্বোজ্ঝাঙ্গ ভাবিত করে এবং সেই সময়ে ভিক্ষুর প্রীতি-সম্বোজ্ঝাঙ্গ ভাবনা পূর্ণতা লাভ করে।

১৫. প্রীতিমনার কায় ও চিত্ত উভয়ই প্রশান্ত হয়। আনন্দ, যেই সময়ে প্রীতিমনা ভিক্ষুর কায় ও মন (চিত্ত) উভয়ই প্রশান্ত হয়, সেই সময়ে ভিক্ষুর প্রশান্তি সম্বোজ্ঝাঙ্গ আরব্ধ হয়; সেই সময়ে সে প্রশান্তি সম্বোজ্ঝাঙ্গ ভাবিত করে এবং সেই সময়ে ভিক্ষুর প্রশান্তি সম্বোজ্ঝাঙ্গ ভাবনা পরিপূর্ণ হয়।

১৬. প্রশান্তকায় সুখী ভিক্ষুর চিত্ত সমাধিস্থহয়। আনন্দ, যেই সময়ে প্রশান্তকায় সুখী ভিক্ষুর চিত্ত সমাধিস্থহয়, সেই সময়ে তার সমাধি-সম্বোজ্ঝাঙ্গ আরব্ধ হয়; সেই সময়ে সে সমাধি-সম্বোজ্ঝাঙ্গ ভাবিত করে এবং সেই সময়ে ভিক্ষুর সমাধি-সম্বোজ্ঝাঙ্গ ভাবনা পরিপূর্ণ হয়।

১৭. সে সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়।

১৮. ভিক্ষুগণ, যেই সময়ে ভিক্ষু বেদনায় বেদনানুদর্শী, চিত্তে চিত্তানুদর্শী এবং ধর্মে ধর্মানুদর্শী হয়ে অবস্থান করে, সেই সময়ে একাগ্রমনা ভিক্ষুর স্মৃতি শিথিল হয় না। যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোজ্ঝাঙ্গ আরব্ধ হয়; সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

(প্রথম স্মৃতিপ্রস্থানের ন্যায় বিস্তারিতব্য)

১৯. সে সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সমাহিত চিত্তের প্রতি সর্বতোভাবে আগ্রহহীন হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়। ভিক্ষুগণ, এরূপেই চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়।

২০.ভিক্ষুগণ, কীরূপে সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়? ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতিসম্বোজ্ঝাঙ্গ ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, স্মৃতি-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।” পঞ্চম সূত্র।

৬. দ্বিতীয় ভিক্ষু সূত্র
৯৯২.১. অতঃপর বহুসংখ্যক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষুগণকে ভগবান এরূপ বললেন, “হে ভিক্ষুগণ, একধর্ম আছে কি যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়?”

২. “ভন্তে, ভগবান হচ্ছেন আমাদের মূল,ধর্ম-উপদেষ্টা ও প্রতিশরণ। ভন্তে, তা উত্তম হয়, যদি ভগবান এই ভাষিত বিষয়ের অর্থ প্রতিভাত (প্রকাশ) করেন। ভগবান হতে শ্রবণ করে ভিক্ষুগণ তা ধারণ করবেন।”

৩. “হে ভিক্ষুগণ,একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দ্বিবিধ ধর্ম পরিপূর্ণ হয়।

৪. ভিক্ষুগণ, কীরূপ একধর্ম আছে যা ভাবিত ও বহুলীকৃত হলে চারি ধর্ম পরিপূর্ণ হয়, সেই চারি ধর্ম ভাবিত ও বহুলীকৃত হলে সপ্তধর্ম পরিপূর্ণ হয় এবং সপ্তধর্ম ভাবিত ও বহুলীকৃত হলে দুই ধর্ম পরিপূর্ণ হয়? ভিক্ষুগণ, আনাপানস্মৃতি-সমাধি হচ্ছে একধর্ম যা ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়। চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয় এবং সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।

৫. ভিক্ষুগণ, কীরূপে আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়? ভিক্ষুগণ, এক্ষেত্রে ভিক্ষু অরণ্যে,বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে, দীর্ঘ শ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; আর হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; আর ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে।

৬.ভিক্ষুগণ, যে-সময় ভিক্ষুটি দীর্ঘশ্বাস গ্রহণ করে তখন ‘দীর্ঘশ্বাস গ্রহণ করছি’ বলে প্রকৃষ্টরূপে জানে; দীর্ঘশ্বাস ত্যাগকালে ‘দীর্ঘশ্বাস ত্যাগ করছি’ বলে প্রকৃষ্টরূপে জানে; হ্রস্ব শ্বাস গ্রহণকালে ‘হ্রস্ব শ্বাস গ্রহণ করছি’ বলে প্রকৃষ্টরূপে জানে; হ্রস্ব শ্বাস ত্যাগকালে ‘হ্রস্ব শ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপে শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপেও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ এরূপে শিক্ষা করে; ‘কায়সংস্কার প্রশান্ত করে শ্বাস ত্যাগ করব’ এরূপেও শিক্ষা করে। ভিক্ষুগণ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে। তা কী কারণে? কারণ ভিক্ষুগণ, এই নিশ্বাস-প্রশ্বাসকে আমি কায়িক অপরিহার্য বিষয় বলি। তদ্ধেতু ভিক্ষুগণ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক কায়ে কায়ানুদর্শী হয়ে অবস্থান করে।

৭. ভিক্ষুগণ, যে-সময়ে ভিক্ষুটি ‘প্রীতি অনুভব করে শ্বাস গ্রহণ করব’ ও ‘প্রীতি অনুভব করে শ্বাস ত্যাগ করব’ এরূপ শিক্ষা করে; ‘সুখানুভব করে শ্বাস গ্রহণ করব’ আর ‘সুখানুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার অনুভব করে শ্বাস গ্রহণ করব’ ও ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ এরূপও শিক্ষা করে। ভিক্ষুগণ, সেই সময়ে ভিক্ষু উদ্যমশীল,সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে। তা কী কারণে? কারণ ভিক্ষুগণ, এই নিশ্বাস-প্রশ্বাসের উত্তম মনোনিবেশকে আমি বেদনার অপরিহার্য বিষয় বলি। তদ্ধেতু ভিক্ষুগণ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক বেদনায় বেদনানুদর্শী হয়ে অবস্থান করে।

৮. ভিক্ষুগণ, যেই সময়ে ভিক্ষুটি ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপ শিক্ষা করে; ‘উৎফুল্ল চিত্তে অনুভব করে শ্বাস গ্রহণ করব’,‘উৎফুল্ল চিত্তে অনুভব করে শ্বাস ত্যাগ করব’ এরূপ শিক্ষা করে; এবং ‘একাগ্র চিত্তে অনুভব করে শ্বাস গ্রহণ করব’ ও ‘একাগ্র চিত্তে অনুভব করে শ্বাস ত্যাগ করব’ এরূপ শিক্ষা করে আর ‘বিমুক্ত চিত্তে অনুভব করে শ্বাস গ্রহণ করব’ ও ‘বিমুক্ত চিত্তে অনুভব করে শ্বাস ত্যাগ করব’ এরূপও শিক্ষা করে। ভিক্ষুগণ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে। তা কী কারণে? কারণ ভিক্ষুগণ, আমি বলি এই আনাপানস্মৃতি-সমাধি বিস্মরণশীল ও অসম্প্রজ্ঞানী নয়। তদ্ধেতু ভিক্ষুগণ,ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক চিত্তে চিত্তানুদর্শী হয়ে অবস্থান করে।

৯. ভিক্ষুগণ, যেই সময়ে ভিক্ষুটি ‘আমি অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘নিরোধানুদর্শী হয়ে শ্বাস গ্রহণ করব’ ও ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’’ও ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, সেই সময়ে ভিক্ষু উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে। সে অভিধ্যা-দৌর্মনস্যাদির প্রহান করে ও প্রজ্ঞা দ্বারা দর্শন করে তার প্রতি সম্পূর্ণরূপে আগ্রহহীন হয়। তদ্ধেতু ভিক্ষুগণ, ভিক্ষুটি সেই সময়ে উদ্যমশীল, সম্প্রজ্ঞানী ও স্মৃতিমান হয়ে এবং জগতে অভিধ্যা ও দৌর্মনস্য অপনোদনপূর্বক ধর্মে ধর্মানুদর্শী হয়ে অবস্থান করে।

১০. ভিক্ষুগণ, এরূপেই আনাপানস্মৃতি-সমাধি ভাবিত ও বহুলীকৃত হলে চারি স্মৃতিপ্রস্থান পরিপূর্ণ হয়।

১১. হে ভিক্ষুগণ, কীরূপে চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়? যেই সময়ে ভিক্ষু কায়ে কায়ানুদর্শী হয়ে অবস্থান করে সেই সময়ে একাগ্রমনা ভিক্ষুর স্মৃতি শিথিল হয় না। আর যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোধ্যাঙ্গ আরব্ধ হয়, সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

১২. সে সেইরূপে স্মৃতিমান হয়ে অবস্থানকালে সেই ধর্মকে (বিষয়কে) প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা (গবেষণা) করে। আনন্দ, যেই সময়ে ভিক্ষু সেইরূপে স্মৃতিমান হয়ে অবস্থানকালে সেই ধর্মকে প্রজ্ঞা দ্বারা নিরীক্ষণ করে, পুঙ্খানুপুঙ্খরূপে অনুসন্ধান করে এবং পরীক্ষা করে, সেই সময়ে ভিক্ষুর ধর্মবিচয়-সম্বোজ্ঝাঙ্গ লাভ হয়। সেই সময়ে ভিক্ষু ধর্মবিচয়-সম্বোজ্ঝাঙ্গ ভাবিত করে এবং সেই সময়ে ভিক্ষুর ধর্মবিচয়-সম্বোজ্ঝাঙ্গ ভাবনা পূর্ণতা লাভ করে।

১৩. তার সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়। আনন্দ, যেই সময়ে ভিক্ষু সেই ধর্ম প্রজ্ঞা দ্বারা নিরীক্ষণ, পুঙ্খানুপুঙ্খরূপে অনুসন্ধান এবং সূক্ষ্মাতিসূক্ষ্মভাবে পরীক্ষার দরুন তার বীর্য আরব্ধ ও সক্রিয় হয়; সেই সময়ে ভিক্ষুর বীর্য-সম্বোজ্ঝাঙ্গ আরব্ধ হয়, সেই সময়ে ভিক্ষু বীর্য-সম্বোজ্ঝাঙ্গ ভাবিত করে এবং সেই সময়ে ভিক্ষুর বীর্য-সম্বোজ্ঝাঙ্গ ভাবনা পূর্ণতা লাভ করে।

১৪. আরব্ধবীর্যের নিরামিষ প্রীতি উৎপন্ন হয়। আনন্দ, যেই সময়ে আরব্ধবীর্য ভিক্ষুর নিরামিষ প্রীতি উৎপন্ন হয়, সেই সময়ে তার প্রীতি-সম্বোজ্ঝাঙ্গ আরব্ধ হয়; সেই সে প্রীতি-সম্বোজ্ঝাঙ্গ ভাবিত করে এবং সেই সময়ে ভিক্ষুর প্রীতি-সম্বোজ্ঝাঙ্গ ভাবনা পূর্ণতা লাভ করে।

১৫. প্রীতিমনার কায় ও চিত্ত উভয়ই প্রশান্ত হয়। আনন্দ, যেই সময়ে প্রীতিমনা ভিক্ষুর কায় ও মন (চিত্ত) উভয়ই প্রশান্ত হয়, সেই সময়ে ভিক্ষুর প্রশান্তি সম্বোজ্ঝাঙ্গ আরব্ধ হয়; সেই সময়ে সে প্রশান্তি সম্বোজ্ঝাঙ্গ ভাবিত করে এবং সেই সময়ে ভিক্ষুর প্রশান্তি সম্বোজ্ঝাঙ্গ ভাবনা পরিপূর্ণ হয়।

১৬. প্রশান্তকায় সুখী ভিক্ষুর চিত্ত সমাধিস্থহয়। আনন্দ, যেই সময়ে প্রশান্তকায় সুখী ভিক্ষুর চিত্ত সমাধিস্থহয়, সেই সময়ে তার সমাধি-সম্বোজ্ঝাঙ্গ আরব্ধ হয়; সেই সময়ে সে সমাধি-সম্বোজ্ঝাঙ্গ ভাবিত করে এবং সেই সময়ে ভিক্ষুর সমাধি-সম্বোজ্ঝাঙ্গ ভাবনা পরিপূর্ণ হয়।

১৭. সে সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সেরূপ সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়।

১৮. ভিক্ষুগণ, যেই সময়ে ভিক্ষু বেদনায় বেদনানুদর্শী, চিত্তে চিত্তানুদর্শী এবং ধর্মে ধর্মানুদর্শী হয়ে অবস্থান করে, সেই সময়ে একাগ্রমনা ভিক্ষুর স্মৃতি শিথিল হয় না। যেই সময়ে ভিক্ষুর স্মৃতি উপস্থাপিত হয় এবং শিথিল হয় না, সেই সময়ে ভিক্ষুর স্মৃতি-সম্বোজ্ঝাঙ্গ আরব্ধ হয়; সেই সময়ে ভিক্ষু স্মৃতি-সম্বোজ্ঝাঙ্গ ভাবিত (অনুশীলন) করে এবং সেই সময়ে ভিক্ষুর স্মৃতি-সম্বোজ্ঝাঙ্গ ভাবনা পূর্ণতা লাভ করে।

(প্রথম স্মৃতিপ্রস্থানের ন্যায় বিস্তারিতব্য)

১৯. সে সমাহিত চিত্তের প্রতি সর্বতোভাবে আগ্রহহীন (অনুৎসাহী) হয়। আনন্দ, যেই সময়ে ভিক্ষু সমাহিত চিত্তের প্রতি সর্বতোভাবে আগ্রহহীন হয়, সেই সময়ে তার উপেক্ষা-সম্বোজ্ঝাঙ্গ আরব্ধ হয়; সেই সময়ে সে উপেক্ষা-সম্বোজ্ঝাঙ্গ ভাবিত করে এবং সেই সময়ে ভিক্ষুর উপেক্ষা-সম্বোজ্ঝাঙ্গ ভাবনা পরিপূর্ণ হয়। ভিক্ষুগণ, এরূপেই চারি স্মৃতিপ্রস্থান ভাবিত ও বহুলীকৃত হলে সপ্ত বোজ্ঝাঙ্গ পরিপূর্ণ হয়।

২০. ভিক্ষুগণ, কীরূপে সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়? ভিক্ষুগণ, এক্ষেত্রে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী স্মৃতিসম্বোজ্ঝাঙ্গ ভাবিত করে। একইভাবে ভিক্ষু বিবেক-নিশ্রিত, বিরাগ-নিশ্রিত, নিরোধ-নিশ্রিত ও বিসর্জন-পরিণামী ধর্মবিচয়-সম্বোজ্ঝাঙ্গ, বীর্য-সম্বোজ্ঝাঙ্গ, স্মৃতি-সম্বোজ্ঝাঙ্গ, সমাধি-সম্বোজ্ঝাঙ্গ ও উপেক্ষা-সম্বোজ্ঝাঙ্গ ভাবিত করে। ভিক্ষুগণ, এরূপেই সপ্ত বোজ্ঝাঙ্গ ভাবিত ও বহুলীকৃত হলে বিদ্যা ও বিমুক্তি পরিপূর্ণ হয়।” ষষ্ঠ সূত্র।

৭. সংযোজন প্রহান সূত্র
৯৯৩.১. “হে ভিক্ষুগণ, আনাপানস্মৃতি-সমাধি ভাবিত ও বহুলীকৃত হলে তা সংযোজন প্রহানের জন্য সংবর্তিত হয়। ভিক্ষুগণ, কীরূপে আনাপানস্মৃতি-সমাধি ভাবিত ও বহলীকৃত হলে তা সংযোজন প্রহানের জন্য সংবর্তিত হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে, দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ আর ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে; ‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই আনাপানস্মৃতি-সমাধি ভাবিত ও বহলীকৃত হলে তা সংযোজন প্রহানের জন্য সংবর্তিত হয়।” সপ্তম সূত্র।

৮. অনুশয় মূলোৎপাটন সূত্র
৯৯৪.১. “হে ভিক্ষুগণ, আনাপানস্মৃতি-সমাধি ভাবিত ও বহুলীকৃত হলে তা অনুশয় মূলোৎপাটনের জন্য সংবর্তিত হয়। ভিক্ষুগণ, কীরূপে আনাপানস্মৃতি-সমাধি ভাবিত ও বহলীকৃত হলে তা অনুশয় মূলোৎপাটনের জন্য সংবর্তিত হয়?

২. ভিক্ষুগণ,এক্ষেত্রে ভিক্ষু অরণ্যে,বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে,দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ আর ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ আর ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই আনাপানস্মৃতি-সমাধি ভাবিত ও বহলীকৃত হলে তা অনুশয় মূলোৎপাটনের জন্য সংবর্তিত হয়।” অষ্ঠম সূত্র।

৯. দীর্ঘপথ পরিজ্ঞান সূত্র
৯৯৫.১. “হে ভিক্ষুগণ, আনাপানস্মৃতি-সমাধি ভাবিত ও বহুলীকৃত হলে তা দীর্ঘপথ (নির্বাণ পথ) উপলব্ধির জন্য সংবর্তিত হয়। ভিক্ষুগণ, কীরূপে আনাপানস্মৃতি-সমাধি ভাবিত ও বহলীকৃত হলে তা নির্বাণ পথ উপলব্ধির (জানার) জন্য সংবর্তিত হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে,দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’ এরূপ শিক্ষা করে; ‘প্রীতি অনুভব করে শ্বাস গ্রহণ করব’ আর ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’, ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’ আর ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’, ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই আনাপানস্মৃতি-সমাধি ভাবিত ও বহুলীকৃত হলে তা নির্বাণ পথ উপলব্ধির (জানার) জন্য সংবর্তিত হয়।” নবম সূত্র।

১০.আসবক্ষয় সূত্র
৯৯৬.১.আসবসমূহ ক্ষয়ের জন্য সংবর্তিত হয়। ভিক্ষুগণ, কীরূপে আনাপানস্মৃতি-সমাধি ভাবিত ও বহলীকৃত হলে তা সংযোজন প্রহানের জন্য, অনুশয় মূল উৎপাটনের জন্য, নির্বাণ পথ উপলব্ধির (জানার) জন্য ও আসবসমূহ ক্ষয়ের জন্য সংবর্তিত হয়?

২. ভিক্ষুগণ, এক্ষেত্রে ভিক্ষু অরণ্যে, বৃক্ষমূলে অথবা কোনো নির্জনগৃহে গিয়ে দেহকে ঋজুভাবে রেখে সম্মুখে স্মৃতি উপস্থাপিত করে পদ্মাসনে উপবেশন করে। তদাবস্থায় সে স্মৃতিমান হয়ে শ্বাস গ্রহণ ও ত্যাগ করে। দীর্ঘশ্বাস গ্রহণ করলে ‘দীর্ঘ শ্বাস গ্রহণ করছি’ বলে প্রকৃষ্টরূপে জানে,দীর্ঘশ্বাস ত্যাগ করলে ‘দীর্ঘশ্বাস ত্যাগ করছি’ বলে প্রকৃষ্টরূপে জানে, হ্রস্বশ্বাস গ্রহণ করলে ‘হ্রস্বশ্বাস গ্রহণ করছি’ বলে প্রকৃষ্টরূপে জানে; হ্রস্বশ্বাস ত্যাগ করলে ‘হ্রস্বশ্বাস ত্যাগ করছি’ বলেও সে প্রকৃষ্টরূপে জানে; এবং ‘সর্বকায়ে অনুভব করে শ্বাস গ্রহণ করব’ এরূপ শিক্ষা করে; ‘সর্বকায়ে অনুভব করে শ্বাস ত্যাগ করব’ এরূপও শিক্ষা করে; ‘কায়সংস্কার প্রশান্ত করে শ্বাস গ্রহণ করব’ ও ‘কায়সংস্কার প্রশান্ত করে শ্বাস ত্যাগ করব’এরূপ শিক্ষা করে; ‘প্রীতি অনুভব করে শ্বাস গ্রহণ করব’, ‘প্রীতি অনুভব করে শ্বাস ত্যাগ করব’ এরূপও শিক্ষা করে; ‘সুখানুভব করে শ্বাস গ্রহণ করব’ ও ‘সুখানুভব করে শ্বাস ত্যাগ করব’ এরূপ শিক্ষা করে; ‘চিত্তের সংস্কার অনুভব করে শ্বাস গ্রহণ করব’ আর ‘চিত্তের সংস্কার অনুভব করে শ্বাস ত্যাগ করব’ এরূপ শিক্ষা করে; এবং ‘চিত্তের সংস্কার প্রশান্ত করে শ্বাস গ্রহণ করব’, ‘চিত্তের সংস্কার প্রশান্ত করে শ্বাস ত্যাগ করব’, ‘চিত্তানুভব করে শ্বাস গ্রহণ করব’ ও ‘চিত্তানুভব করে শ্বাস ত্যাগ করব’ এরূপও শিক্ষা করে;‘উৎফুল্ল চিত্তে শ্বাস গ্রহণ করব’ এবং ‘উৎফুল্ল চিত্তে শ্বাস ত্যাগ করব’ এরূপ শিক্ষা করে; ‘একাগ্র চিত্তে শ্বাস গ্রহণ করব’ ও ‘একাগ্র চিত্তে শ্বাস ত্যাগ করব’ এরূপও শিক্ষা করে; ‘বিমুক্ত চিত্তে শ্বাস গ্রহণ করব’ আর ‘বিমুক্ত চিত্তে শ্বাস ত্যাগ করব’ এরূপ শিক্ষা করে; ‘অনিত্যানুদর্শী হয়ে শ্বাস গ্রহণ করব’ ও ‘অনিত্যানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘বিরাগানুদর্শী হয়ে শ্বাস গ্রহণ করব’, ‘বিরাগানুদর্শী হয়ে শ্বাস ত্যাগ করব’ ও ‘নিরোধানুদর্শী হয়ে শ্বাস গ্রহণ করব’ এরূপ শিক্ষা করে; ‘নিরোধানুদর্শী হয়ে শ্বাস ত্যাগ করব’ এরূপ শিক্ষা করে; এবং ‘ত্যাগানুদর্শী হয়ে শ্বাস গ্রহণ করব’ ও ‘ত্যাগানুদর্শী হয়ে শ্বাস ত্যাগ করব’ এরূপও শিক্ষা করে। ভিক্ষুগণ, এরূপেই আনাপানস্মৃতি-সমাধি ভাবিত ও বহুলীকৃত হলে তা সংযোজন প্রহানের জন্য, অনুশয় মূল উৎপাটনের জন্য, নির্বাণ পথ উপলব্ধি (জানার) জন্য ও আসবসমূহ ক্ষয়ের জন্য সংবর্তিত হয়।” দশম সূত্র।

দ্বিতীয় বর্গ সমাপ্ত।

তস্সুদ্দানং/সূত্রসূচি

ইচ্ছানঙ্গল, সন্দেহ ও অপর আনন্দ সূত্রদ্বয়;

ভিক্ষু দ্বয়, সংযোজন, অনুশয়, নির্বাণ পথ ও আসবক্ষয়॥

আনাপান-সংযুক্ত সমাপ্ত।


 

১১. স্রোতাপত্তি-সংযুক্ত
১. বেলুদ্বার বর্গ
১. চক্রবর্তী রাজা সূত্র
৯৯৭.১. শ্রাবস্তী নিদান। তথায় ভগবান ভিক্ষুদের আহ্বান করে এরূপ বললেন, “হে ভিক্ষুগণ, যদিও বা চক্রবর্তী রাজা বিশাল ধন-সম্পত্তির অধিকারী হয়ে চারি দ্বীপে রাজত্ব করে কায়ভেদে মৃত্যুর পর সুগতি স্বর্গলোকে তাবতিংস দেবতাদের সহচর্যে উৎপন্ন হন। তিনি সেখানে অপ্সরা পরিবৃত হয়ে দিব্য পঞ্চ কামগুণে সমর্পিত, অলংকৃত হয়ে নিজ চিত্ত বিনোদন করেন। কিন্তু তিনি চারি ধর্মে অসমন্নাগত থাকেন বিধায় তিনি নিরয়, তির্যক, প্রেত এবং অপায় দুর্গতি বিনিপাত হতে মুক্ত হতে পারেন না।

২. ভিক্ষুগণ,পক্ষান্তরে যদিও বা আর্যশ্রাবক শুধুমাত্র ভিক্ষান্নতে জীবনযাপন করে এবং জীর্ণবস্ত্র পরিধান করে, সে চারি ধর্মে গুণান্বিত থাকে বিধায় নিরয়, তির্যক, প্রেত এবং অপায় দুর্গতি বিনিপাত হতে পরিমুক্ত হয়।

৩. সেই চারি প্রকার কী কী? ভিক্ষুগণ,এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ তিনি ধর্মের প্রতি অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। সে এই চারি ধর্মে সমৃদ্ধ হয়। ভিক্ষুগণ, যে ব্যক্তি চর্তুদ্বীপ লাভ করেছে এবং পক্ষান্তরে যেই ব্যক্তি এই চারিগুণধর্ম অর্জন করেছে, সেই চতুর্দ্বীপ অর্জন চারি গুণধর্মের ষোলো ভাগের একভাগও হয় না।” প্রথম সূত্র।

২. ব্রহ্মচর্যে নিমগ্ন সূত্র
৯৯৮.১. “হে ভিক্ষুগণ, চতুর্বিধ ধর্মে সমৃদ্ধ আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

২. সেই চারি প্রকার কী কী? ভিক্ষুগণ, এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়। ‘সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ সে ধর্মের প্রতি অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। ভিক্ষুগণ, এই চতুর্বিধ ধর্মে সমৃদ্ধ আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

ভগবান এরূপ বললেন। এরূপ বলে অতঃপর সুগত আবার এই গাথা ভাষণ করলেন :

শ্রদ্ধা ও শীল আছে যাদের প্রসাদ ধর্মদর্শনে;

যথাকালে সুখ লভেন তারা ব্রহ্মচর্য আচরণে॥” দ্বিতীয় সূত্র।

৩. দীর্ঘাবু উপাসক সূত্র
৯৯৯.১. একসময় ভগবান রাজগৃহে কলন্দক-নিবাপে বেলুবনে অবস্থান করছিলেন। সেই সময়ে দীর্ঘাবু উপাসক অসুস্থ, দুঃখিত এবং ভীষণ রোগে পীড়িত ছিলেন। অতঃপর দীর্ঘাবু উপাসক তার পিতা গৃহপতি জ্যোতিককে ডেকে বললেন, “হে পিত, আপনি যেথায় ভগবান আছেন তথায় উপস্থিত হয়ে আমার কথা বলে ভগবানের পায়ে নতশিরে বন্দনা করে বলেন, ‘ভন্তে, দীর্ঘাবু উপাসক অসুস্থ, দুঃখিত এবং ভীষণ রোগের যন্ত্রণায় পীড়িত হয়েছে। সে ভগবানের পায়ে নতশিরে বন্দনা করছে।’ এরূপ বলার পর ভগবানকে বলবেন, ‘ভন্তে, তা উত্তম হয়, যদি ভগবান অনুকম্পাপূর্বক দীর্ঘাবু উপাসকের নিবাসে গমন করেন।’” “তাই হোক তাত!” বলে গৃহপতি জ্যোতিক দীর্ঘাবু উপাসককে প্রতিশ্রুতি দিয়ে ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট গৃহপতি জ্যোতিক ভগবানকে এরূপ বললেন, “ভন্তে, দীর্ঘাবু উপাসক অসুস্থ, দুঃখিত এবং ভীষণ রোগের যন্ত্রণায় পীড়িত হয়েছে। সে ভগবানের পায়ে নতশিরে বন্দনা করছে। তিনি আরও এরূপ বললেন, ‘ভন্তে, তা উত্তম হয়, যদি ভগবান অনুকম্পাপূর্বক দীর্ঘাবু উপাসকের নিবাসে গমন করেন।’” তখন ভগবান মৌনভাবে সম্মতি জ্ঞাপন করলেন।

২. অতঃপর ভগবান পরিধেয় বস্ত্র পরিধান করে ও পাত্র-চীবর সাথে নিয়ে দীর্ঘাবু উপাসকের বাড়িতে উপস্থিত হলেন। সেখানে উপস্থিত হয়ে প্রজ্ঞাপ্ত আসনে উপবেশন করলেন। উপবেশনের পর ভগবান দীর্ঘাবু উপাসককে এরূপ বললেন :

৩. “হে দীর্ঘাবু, তোমার রোগ উপশম হচ্ছে কি? আগের চেয়ে সুস্থ লাগছে কি? তোমার দুঃখবেদনা বৃদ্ধি না পেয়ে হ্রাস পাচ্ছে কি? তোমার ব্যাধি বৃদ্ধি না পেয়ে হ্রাস হওয়ার কোনো লক্ষণ কি দেখা যাচ্ছে?”

৪. “ভন্তে, আমার রোগ আরোগ্য হচ্ছে না, আগের চেয়েও সুস্থ অনুভব করছি না, আমার রোগের যাতনা না কমে বাড়ছে আর হ্রাস পাওয়ার কোনো লক্ষণও নেই, বরঞ্চ দিন দিন বৃদ্ধি পাচ্ছে।”

৫. “দীর্ঘাবু, তাহলে তোমার এরূপ শিক্ষা করা উচিত-‘আমি বুদ্ধের প্রতি এরূপে অবিচলিত শ্রদ্ধায় সমন্বিত হব-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ আমি ধর্মের প্রতিও অবিচলিত শ্রদ্ধাসম্পন্ন হব-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ আমি অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হব। দীর্ঘাবু, তোমার এরূপই শিক্ষা করা উচিত।”

৬. “ভন্তে, ভগবান কর্তৃক যেই চারি স্রোতাপত্তি অঙ্গ দেশিত হয়েছে, সেই ধর্মসমূহ আমার নিকট বিদ্যমান এবং আমি সেই ধর্মসমূহ প্রত্যক্ষ (দর্শন) করি। ভন্তে, আমি বুদ্ধের প্রতি এরূপ অবিচল শ্রদ্ধাসম্পন্ন; যথা : ‘সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ আমি ধর্মের প্রতিও এরূপ অবিচলিত শ্রদ্ধাসম্পন্ন-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সংঘের প্রতিও আমি এরূপ অবিচল শ্রদ্ধাসম্পন্ন-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ আমি অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত।”

৭. “দীর্ঘাবু, তাহলে তুমি এই চারি স্রোতাপত্তি অঙ্গে প্রতিষ্ঠিত হয়ে ছয় বিদ্যাভাগীয় ধর্মসমূহ উত্তরোত্তর ভাবনা বা অনুশীলন কর। এক্ষেত্রে তুমি সমস্ত সংস্কারের প্রতি অনিত্যানুদর্শী হয়ে অবস্থান কর, অনিত্যতে দুঃখসংজ্ঞী হও এবং দুঃখে অনাত্মাসংজ্ঞী, প্রহানসংজ্ঞী, বিরাগসংজ্ঞী ও নিরোধসংজ্ঞী হয়ে অবস্থান কর। দীর্ঘাবু, তোমার এরূপই শিক্ষা করা উচিত।”

৮. “ভন্তে, ভগবান কর্তৃক এই যে ছয় বিদ্যাভাগীয় ধর্মসমূহ দেশিত হয়েছে, সেই ধর্মসমূহ আমার নিকট বিদ্যমান। আমি সেই ধর্মসমূহও প্রত্যক্ষ করি। ভন্তে, আমি সকল সংস্কারে অনিত্যানুদর্শী হয়ে অবস্থান করি, অনিত্যতে দুঃখসংজ্ঞী এবং দুঃখে অনাত্মাসংজ্ঞী, প্রহানসংজ্ঞী, বিরাগসংজ্ঞী ও নিরোধসংজ্ঞী হয়ে অবস্থান করি। ভন্তে, আমার এরূপ চিত্ত উদয় হয়, অধিকন্তু আমার পিতা জ্যোতিক গৃহপতি আমার মৃত্যুর দরুন শোকগ্রস্ত না হোক।”

৯. “তখন পিতা জ্যোতিক বললেন, ওহে তাত দীর্ঘাবু, তুমি এরূপ মানসিকতা পোষণ করো না। তাত দীর্ঘাবু, ভগবান যে উপদেশ দিলেন,তুমি তাতেই উত্তমরূপে মনোযোগ দাও।”

১০. অতঃপর ভগবান দীর্ঘাবু উপাসককে এই উপদেশ প্রদান করে আসন হতে উঠে চলে গেলেন। এদিকে দীর্ঘাবু উপাসক ভগবান চলে যাওয়ার অনতিবিলম্বে মৃত্যুবরণ করলেন। অনন্তর বহুসংখ্যক ভিক্ষু ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট সেই ভিক্ষুগণ ভগবানকে এরূপ বললেন :

১১. “ভন্তে, যে দীর্ঘাবু নামক উপাসক ভগবান কর্তৃক সংক্ষিপ্ত উপদেশে উপদিষ্ট হয়েছিলেন, তিনি মৃত্যুবরণ করেছেন। ভন্তে, তাঁর কোন গতি হয়েছে এবং কোন লোকে উৎপন্ন হয়েছেন?”

১২. “হে ভিক্ষুগণ, দীর্ঘাবু উপাসক পণ্ডিত ছিল। সে ধর্মানুধর্মে জীবনযাপন করেছিল। সে আমাকে ধর্মাধিকরণের দ্বারা বিরক্ত করেনি। ভিক্ষুগণ, দীর্ঘাবু উপাসক পঞ্চ অধোভাগীয় সংযোজন পরিক্ষয় (পরিহার) করে উপপাতিকরূপে জন্মধারণ করেছে এবং অনাবর্তিতধর্মী[125] সেই লোকে (শুদ্ধাবাস ব্রহ্মলোকে) পরিনির্বাণ প্রাপ্ত হবে।” তৃতীয় সূত্র।

৪. প্রথম সারিপুত্র সূত্র
১০০০.১. একসময় আয়ুষ্মান সারিপুত্র এবং আয়ুষ্মান আনন্দ শ্রাবস্তীর জেতবনে অনাথপিণ্ডিকের নির্মিত বিহারে অবস্থান করছিলেন। অতঃপর আয়ুষ্মান আনন্দ সন্ধ্যা-সময়ে নির্জনতা (ধ্যান) হতে উঠে আয়ুষ্মান সারিপুত্রের নিকট উপস্থিত হলেন; এবং আয়ুষ্মান সারিপুত্রের সাথে কুশল-বিনিময় ও প্রীতিপূর্ণ আলাপ করলেন। কুশল-বিনিময় ও প্রীত্যালাপের পর একপাশে উপবেশন করলেন। একপাশে উপবিষ্ট আয়ুষ্মান আনন্দ আয়ুষ্মান সারিপুত্রকে এরূপ বললেন :

২. “হে আবুসো, সারিপুত্র, কয়টি গুণধর্মে সমন্নাগত বিধায় এরূপে আমরা ও প্রজাগণ (সত্ত্বগণ) ভগবান কর্তৃক স্রোতাপন্ন, অবিনিপাতধর্মী ও নিয়ত সম্বোধিপরায়ণরূপে ব্যাখ্যাত হয়েছি?”

৩. “আবুসো আনন্দ, চারিবিধ গুণধর্মে সমন্নাগত বিধায় এরূপে আমরা ও প্রজাগণ (সত্ত্বগণ) ভগবান কর্তৃক স্রোতাপন্ন, অবিনিপাতধর্মী ও নিয়ত সম্বোধিপরায়ণরূপে ব্যাখ্যাত হয়েছি।”

৪. সেই চারি প্রকার কী কী? আবুসো, এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। আবুসো, এই চারিবিধ গুণধর্মে সমন্নাগত বিধায় এরূপে আমরা ও প্রজাগণ (সত্ত্বগণ) স্রোতাপন্ন, অবিনিপাতধর্মী ও নিয়ত সম্বোধিপরায়ণরূপে ভগবান কর্তৃক ব্যাখ্যাত হয়েছি।” চতুর্থ সূত্র।

৫. দ্বিতীয় সারিপুত্র সূত্র
১০০১.১. অতঃপর আয়ুষ্মান সারিপুত্র যেথায় ভগবান আছেন তথায় উপস্থিত হয়ে ভগবানকে অভিবাদনপূর্বক একপাশে বসলেন। একপাশে উপবিষ্ট আয়ুষ্মান সারিপুত্রকে ভগবান এরূপ বললেন :

২. “হে সারিপুত্র, এই যে, ‘স্রোতাপত্তির অঙ্গ, স্রোতাপত্তির অঙ্গ’ বলা হয়। সেই স্রোতাপত্তির অঙ্গ কীরূপ?”

৩. “ভন্তে, সৎপুরুষের সংসর্গই হচ্ছে স্রোতাপত্তির অঙ্গ। সদ্ধর্ম শ্রবণ, উত্তমরূপে মনোনিবেশ করা এবং ধর্মানুধর্ম আচরণ করাও স্রোতাপত্তির অঙ্গ।”

৪. “সাধু, সাধু সারিপুত্র, সৎপুরুষের সংসর্গই হচ্ছে স্রোতাপত্তির অঙ্গ। সদ্ধর্ম শ্রবণ, উত্তমরূপে মনোনিবেশ করা এবং ধর্মানুধর্ম আচরণ করাও স্রোতাপত্তির অঙ্গ।

৫. সারিপুত্র, এই যে, ‘স্রোত, স্রোত’ বলা হয়। সেই স্রোত কীরূপ?”

৬. “ভন্তে, এই আর্য অষ্টাঙ্গিক মার্গই হচ্ছে স্রোত, যেমন :সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক আজীব (জীবিকা), সম্যক ব্যায়াম (প্রচেষ্টা), সম্যক স্মৃতি ও সম্যক সমাধি।”

৭. “সাধু, সাধু সারিপুত্র, এই আর্য অষ্টাঙ্গিক মার্গই হচ্ছে স্রোত, যেমন : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক আজীব (জীবিকা), সম্যক ব্যায়াম (প্রচেষ্টা), সম্যক স্মৃতি ও সম্যক সমাধি।

৮. সারিপুত্র, এই যে ‘স্রোতাপন্ন, স্রোতাপন্ন’ বলা হয়। সেই স্রোতাপন্ন কীরূপ?”

৯. “ভন্তে, যে এই আর্য অষ্টাঙ্গিক মার্গের দ্বারা সুসমন্নাগত তাকেই স্রোতাপন্ন বলা হয় এবং সেই আয়ুষ্মান এই নাম ও এই গোত্রেই অভিহিত হয়।”

১০. “সাধু, সাধু সারিপুত্র, যে এই আর্য অষ্টাঙ্গিক মার্গের দ্বারা সুসমন্নাগত তাকেই স্রোতাপন্ন বলা হয় এবং সেই আয়ুষ্মান এই নাম ও এই গোত্রেই অভিহিত হয়।” পঞ্চম সূত্র।

৬. স্থপতি সূত্র
১০০২.১. শ্রাবস্তী নিদান। ‘চীবর প্রস্তুত হলে ভগবান তিন মাসের পর পর্যটনে গমন করবেন’ এই ভেবে সেই সময়ে বহুসংখ্যক ভিক্ষু ভগবানের জন্য চীবর প্রস্তুত করতে লাগলেন। সেই সময়ে ঋষিদত্ত ও পোরাণ এই দুজন স্থপতি কোনো কার্য উপলক্ষ্যে সাধুকে অবস্থান করছিলেন। তারা দুজনে শুনতে পেলেন যে, ‘চীবর প্রস্তুত হলে ভগবান তিন মাসের পর পর্যটনের গমন করবেন’ এই ভেবে বহুসংখ্যক ভিক্ষু ভগবানের জন্য চীবর প্রস্তুত করছেন।

২. অতঃপর ঋষিদত্ত ও পোরাণ রাস্তায় এক ব্যক্তিকে এই বলে অপেক্ষা করতে বললেন যে-“ওহে পুরুষ, যখন তুমি ভগবান অর্হৎ সম্যকসম্বুদ্ধকে আগমন করতে দেখবে তখন আমাদের তা জানাবে।” সেই পুরুষ দুই-তিন দিন সেখানে অপেক্ষার পর দূর হতে ভগবানকে আসতে দেখল। ভগবানকে আসতে দেখে ঋষিদত্ত ও পোরাণের নিকট উপস্থিত হয়ে তাদের এরূপ বলল, “ভন্তে, সেই ভগবান অর্হৎ সম্যকসম্বুদ্ধ এদিক আসছেন। এখন আপনারা যা সময় মনে করেন।”

৩. অতঃপর ঋষিদত্ত ও পোরাণ ভগবানের নিকট উপস্থিত হয়ে ভগবানকে অভিবাদন করে ভগবানের পিছনে পিছনে অনুস্মরণ করতে লাগলেন। অতঃপর ভগবান রাস্তা হতে নেমে কোনো এক বৃক্ষমূলে গিয়ে প্রজ্ঞাপ্ত আসনে বসলেন। ঋষিদত্ত ও পোরাণ স্থপতি দ্বয় ভগবানকে অভিবাদন করে একপাশে বসলেন। একপাশে উপবিষ্ট সেই ঋষিদত্ত ও পোরাণ স্থপতি দ্বয় ভগবানকে এরূপ বললেন :

৪. “ভন্তে, যখন আমরা শুনি যে, ‘ভগবান নাকি শ্রাবস্তী হতে কোশলরাজ্যে ভ্রমণের জন্য গমন করবেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাবেন।’ ভন্তে, যখন আমরা শুনি যে, ‘ভগবান নাকি শ্রাবস্তী হতে কোশলরাজ্যে ভ্রমণের জন্য গমন করছেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাচ্ছেন।’

৫. ভন্তে, যখন আমরা শুনি যে, ‘ভগবান নাকি কোশলরাজ্য দিয়ে ভ্রমণের জন্য মল্লরাজ্যে গমন করবেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাবেন।’ ভন্তে, যখন আমরা শুনি যে, ‘ভগবান নাকি কোশলরাজ্য দিয়ে ভ্রমণের জন্য মল্লরাজ্যে গমন করছেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাচ্ছেন।’

৬. ভন্তে, যখন আমরা শুনি যে, ‘ভগবান নাকি মল্লরাজ্যে দিয়ে বজ্জী নগরে ভ্রমণের জন্য গমন করবেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাবেন।’ ভন্তে, যখন আমরা শুনি যে, ‘ভগবান নাকি মল্লরাজ্য দিয়ে বজ্জী নগরে ভ্রমণের জন্য গমন করছেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাচ্ছেন।’

৭. ভন্তে, যখন আমরা শুনি যে, ‘ভগবান নাকি বজ্জী নগর দিয়ে কাশীনগরে ভ্রমণের জন্য গমন করবেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাবেন।’ ভন্তে, যখন আমরা শুনি যে, ‘ভগবান নাকি বজ্জী নগর দিয়ে কাশীনগরে ভ্রমণের জন্য গমন করছেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাচ্ছেন।’

৮. ভন্তে, যখন আমরা শুনি যে, ‘ভগবান নাকি কাশীনগর দিয়ে মগধরাজ্যে ভ্রমণের জন্য গমন করবেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাবেন।’ ভন্তে, যখন আমরা শুনি যে, ‘ভগবান নাকি কাশীনগর দিয়ে মগধরাজ্যে ভ্রমণের জন্য গমন করছেন।’ সেই সময়ে এই ভেবে আমাদের মন নিরানন্দিত ও দুর্মনা হয় যে, ‘ভগবান আমাদের কাছ থেকে দূরে চলে যাচ্ছেন।’

৯. ভন্তে, যখন আমরা শুনি যে, ‘ভগবান নাকি মগধরাজ্য দিয়ে কাশীনগরে ভ্রমণের জন্য গমন করবেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হবেন।’ ভন্তে, যখন আমরা শুনি যে, ‘ভগবান নাকি মগ্‌ধরাজ্য দিয়ে কাশীনগরে ভ্রমণের জন্য গমন করছেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হচ্ছেন।’

১০. ভন্তে, যখন আমরা শুনি যে, ‘ভগবান নাকি কাশীনগর দিয়ে বজ্জীনগরে ভ্রমণের জন্য গমন করবেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হবেন।’ ভন্তে, যখন আমরা শুনি যে, ‘ভগবান নাকি কাশীনগর দিয়ে বজ্জীনগরে ভ্রমণের জন্য গমন করছেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হচ্ছেন।’

১১. ভন্তে, যখন আমরা শুনি যে, ‘ভগবান নাকি বজ্জীনগর দিয়ে মল্লরাজ্যে ভ্রমণের জন্য গমন করবেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হবেন।’ ভন্তে, যখন আমরা শুনি যে, ‘ভগবান নাকি বজ্জীনগর দিয়ে মল্লরাজ্যে ভ্রমণের জন্য গমন করছেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হচ্ছেন।’

১২. ভন্তে, যখন আমরা শুনি যে, ‘ভগবান নাকি মল্লরাজ্য দিয়ে কোশলরাজ্যে ভ্রমণের জন্য গমন করবেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হবেন।’ ভন্তে, যখন আমরা শুনি যে, ‘ভগবান নাকি মল্লরাজ্য দিয়ে কোশলরাজ্যে ভ্রমণের জন্য গমন করছেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হচ্ছেন।’

১৩. ভন্তে, যখন আমরা শুনি যে, ‘ভগবান নাকি কোশলরাজ্য দিয়ে শ্রাবস্তীতে ভ্রমণের জন্য গমন করবেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হবেন।’ ভন্তে, যখন আমরা শুনি যে, ‘ভগবান নাকি কোশলরাজ্য দিয়ে শ্রাবস্তীতে ভ্রমণের জন্য গমন করছেন।’ সেই সময়ে এই ভেবে আমাদের মন আনন্দিত ও সৌমনস্যপূর্ণ হয় যে, ‘ভগবান আমাদের নিকটবর্তী হচ্ছেন।’”

১৪. “হে স্থপতিগণ, তদ্ধেতু গৃহীজীবন হচ্ছে সম্বাধপূর্ণ (বাধাপূর্ণ) ও আবর্জনাপূর্ণ (স্থান), আর প্রব্রজ্যাজীবন হচ্ছে উন্মুক্ত আকাশের ন্যায়। স্থপতিগণ, তাই তোমাদের অপ্রমত্ত হওয়া উচিত।”

১৫. “ভন্তে, সম্বাধ (বাধা) হতে অন্য সম্বাধ ও সম্বাধতর এবং ভীষণতর সম্বাধতর আমাদের রয়েছে।”

১৬.““স্থপতিগণ, এই যে সম্বাধ (বাধা) হতে অন্য সম্বাধ ও সম্বাধতর এবং ভীষণতর সম্বাধতর তোমাদের রয়েছে, তা কীরূপ?”

১৭. “ভন্তে,এক্ষেত্রে যখন কোশলরাজ প্রসেনজিৎ উদ্যান ভ্রমণে যেতে ইচ্ছুক হন, তখন কোশলরাজ প্রসেনজিতের যে-সকল আরোহনযোগ্য হস্তী আছে তা আমাদের সাজাতে হয়, তার পর রাজার প্রিয় ও মনঃপূত যে পত্নী আছেন তাদের মধ্যে একজনকে সম্মুখে এবং আরেক জনকে পেছনে আমাদেরই বসাতে হয়। সেই ভগ্নিবৃন্দার কায়িক সুগন্ধ এরূপই, যেন সেই রাজকন্যাদের সুগন্ধে প্রসাধনাধার (সুগন্ধি দ্রব্য রাখার পেটরা) উন্মোচিত হয়েছে। সেই ভগ্নিবৃন্দার কায়িক স্পর্শ এরূপই, সুখে বর্ধিত সেই রাজকন্যাগণের স্পর্শ যেন পেঁজা (ধুনিত) তুলা বা কার্পাস তুলার ন্যায় কোমল। ভন্তে, সে-সময়ে আমাদের হস্তী ও সেই ভগ্নিদের রক্ষা করতে হয় এবং নিজেদেরও রক্ষা করতে হয়। সেই ভগ্নিদের প্রতি আমাদের কোনো প্রকার পাপচিত্ত উৎপন্ন হয়েছে বলে আমরা জানি না। ভন্তে, ইহাই হচ্ছে আমাদের সম্বাধ (বাধা) হতে অন্য সম্বাধ ও সম্বাধতর এবং ভীষণতর সম্বাধতর।”

১৮. “তদ্ধেতু স্থপতিগণ, গৃহীজীবন হচ্ছে সম্বাধপূর্ণ (বাধাপূর্ণ) ও আবর্জনাপূর্ণ (স্থান), আর প্রব্রজ্যাজীবন হচ্ছে উন্মুক্ত আকাশের ন্যায়। তাই তোমাদের অপ্রমত্ত হওয়া উচিত। স্থপতিগণ, চারি গুণধর্মের দ্বারা সমন্নাগত আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

১৯. সেই চারি প্রকার কী কী? স্থপতিগণ,এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে বিগত মাৎসর্যমল চিত্তে মুক্তহস্ত, উদারহস্ত, দানে রত, যাচ্ঞামাত্র দানে প্রস্তুত এবং দান বন্টনেরত হয়ে গৃহবাস করে। স্থপতিগণ, এই চারি গুণধর্মের দ্বারা সমন্নাগত আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

২০.স্থপতিগণ, তোমরা বুদ্ধের প্রতি এরূপে অবিচলিত শ্রদ্ধায় সমন্নাগত-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ তোমরা ধর্মের প্রতিও অবিচলিত শ্রদ্ধায় সমন্নাগত-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সংঘের প্রতিও তোমরা অগাধ শ্রদ্ধাগুণে সমন্নাগত-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ তোমাদের কুলগৃহে যা দানযোগ্য বিষয় আছে, সে-সমস্ত শীলবান ও কল্যাণধর্মীদের সাথে অপ্রতি বিভক্তরূপে[126] দান দেয়া হয়। হে স্থপতিগণ, তা তোমরা কীরূপ মনে কর, কোশলরাজ্যে কত প্রকার মানুষ আছে, যারা দান বণ্টনের দিক দিয়ে তোমাদের মতোন?”

২১. ভন্তে, তা আমাদের লাভ, তা আমাদের সুলব্ধ যে ভগবান আমাদের এরূপে যথাযথভাবে জানেন।” ষষ্ঠ সূত্র।

৭. বেলুদ্বার সূত্র
১০০৩.১. আমি এরূপ শুনেছি। একসময় ভগবান মহাভিক্ষুসংঘের সাথে কোশলরাজ্যে পর্যটন করতে করতে যেখানে কোশলদের বেলুদ্বার নামক ব্রাহ্মণ গ্রাম সেখানে পৌঁছালেন। বেলুদ্বারের ব্রাহ্মণ-গৃহপতিগণ শুনলেন যে, শাক্যকুল হতে প্রব্রজিত শাক্যপুত্র মাননীয় শ্রমণ গৌতম মহাভিক্ষুসংঘের সাথে কোশলরাজ্যে পর্যটন করতে করতে বেলুদ্বারে উপস্থিত হয়েছেন। সেই ভগবান গৌতমের এরূপ কল্যাণ, যশ ও র্কীতিশব্দ প্রচার হয়েছে যে, ‘সেই ভগবান অর্হৎ, সম্যকসস্বুদ্ধ, বিদ্যা ও সু-আচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ তিনি এই জগৎ, সদেব, সমার, স্বব্রহ্মলোক, শ্রমণ-ব্রাহ্মণ, প্রজা (সত্ত্ব) ও দেব-মনুষ্যদের স্বয়ং অভিজ্ঞা সাক্ষাৎ করে প্রকাশ করেন। তিনি এমন ধর্মদেশনা করেন যা আদিতে কল্যাণ, মধ্যে কল্যাণ, অন্তে কল্যাণ, স্বার্থক উপযুক্ত এবং কেবল পরিপূর্ণ পরিশুদ্ধ ব্রহ্মচর্য প্রকাশ করেন। সেরূপ অর্হতের দর্শন মঙ্গলজনক।

২. অতঃপর বেলুদ্বারের ব্রাহ্মণ-গৃহপতিগণ ভগবানের নিকট উপস্থিত হয়ে কেউ কেউ ভগবানকে অভিবাদন করে একপাশে বসলেন। কেউ কেউ ভগবানের সঙ্গে প্রীতি-সম্ভাষণ করলেন এবং প্রীতি-সম্ভাষণপূর্বক কুশল-বিনিময় করে একপাশে বসলেন। কেউ কেউ ভগবানের দিকে অঞ্জলিবদ্ধ হয়ে প্রণাম করে একপাশে বসলেন। আর কেউ কেউ ভগবানের নিকট নিজ নাম গোত্র উল্লেখ করে একপাশে বসলেন এবং কেউ কেউ নিরবে একপাশে বসলেন। একপাশে উপবিষ্ট সেই বেলুদ্বারের ব্রাহ্মণ-গৃহপতিগণ ভগবানকে এরূপ বললেন, “মাননীয় গৌতম, আমরা এরূপ কামনা, ইচ্ছা ও অভিপ্রায় পোষণ করি; যথা : পুত্র-সন্তানের ভিড়ে বা ভারাক্রান্ত হয়ে শয়ন ও অবস্থান করতে পারি; কাশীচন্দন লাভ করতে পারি; মালা-সুগন্ধি দ্রব্য বিলেপন ও ব্যবহার করতে পারি; সোনা-রূপাদি লাভ করতে পারি এবং মৃত্যুর পর সুগতি স্বর্গ লোকে উৎপন্ন হতে পারি। মাননীয় গৌতম, আমাদের সেইরূপ ধর্মদেশনা করুন, যাতে আমাদের কামনা, ইচ্ছা ও অভিপ্রায় সফল হয়; যথা : পুত্র সন্তানের ভিড়ে বা ভারাক্রান্ত হয়ে শয়ন ও অবস্থান করতে পারি; কাশীচন্দন লাভ করতে পারি; মালা-সুগন্ধি দ্রব্য বিলেপন ও ব্যবহার করতে পারি; সোনা-রূপাদি লাভ করতে পারি এবং মৃত্যুর পর সুগতি স্বর্গলোকে উৎপন্ন হতে পারি।”

৪. “হে গৃহপতিগণ, আমি তোমাদের আত্ম-উপনায়িক ধর্মপর্যায় দেশনা করব। তা তোমরা উত্তমরূপে শ্রবণ ও মনোনিবেশ কর, আমি ভাষণ করব।”

৫. “হ্যাঁ মাননীয় গৌতম,” বলে সেই বেলুদ্বারের ব্রাহ্মণ-গৃহপতিগণ ভগবানকে প্রত্যুত্তর দিলেন। তখন ভগবান এরূপ বললেন :

৬. “গৃহপতিগণ, সেই আত্ম উপনায়িক ধর্মপর্যায় কীরূপ? এক্ষেত্রে আর্যশ্রাবক এরূপ বিবেচনা করে : ‘আমি প্রাণাকাঙ্ক্ষী, অমরণকামী (মরণেচ্ছাহীন), সুখকামী এবং দুঃখ পেতে পরামুখ।’ এই যে আমি প্রাণাকাঙ্ক্ষী, অমরণকামী, সুখকামী এবং দুঃখ পেতে পরামুখ, তবুও যদি কেউ আমাকে হত্যা করে তবে তা আমার প্রিয় এবং মনঃপূত হবে না। আমিও যদি কোনো এমন একজন ব্যক্তিকে হত্যা করি-যিনি প্রাণাকাঙ্ক্ষী, অমরণকামী, সুখকামী এবং দুঃখ পেতে পরাম্মুখ, তাহলে তা সেই ব্যক্তিটির প্রিয় ও মনঃপূত হবে না। যে বিষয় আমার নিকট অপ্রিয় ও অমনঃপূত, সেই বিষয় অপরেরও অপ্রিয় এবং অমনঃপূত, তাহলে আমার নিকট যেই বিষয় অপ্রিয় ও অমনঃপূত তা কীরূপে অন্যের উপর চাপিয়ে দেব।’ সে এরূপ চিন্তাপূর্বক নিজেকে প্রাণিহত্যা হতে বিরত রাখে এবং অপরকেও প্রাণিহত্যা হতে বিরত থাকতে উপদেশ দেয়। আর প্রাণিহত্যা হতে বিরত হওয়ার সুফল ভাষণ করে। এরূপে সে কায়িক আচরণের দিক হতে ত্রিবিধ পর্যায়ে পরিশুদ্ধ (ত্রিকোটি পরিশুদ্ধ) হয়।

৭. পুনশ্চ,গৃহপতিগণ, আর্যশ্রাবক এরূপ চিন্তা করে : ‘যে কেউ যদি আমার অদত্তবস্তু চুরি করে, তাহলে তা আমার প্রিয় ও মনোজ্ঞ হবে না। আমিও যদি অপরের অদত্তবস্তু চুরি করি, তাহলে অপরের নিকটও তা অপ্রিয় অমনোজ্ঞ হবে। যেই বিষয় আমার নিকট অপ্রিয় ও অমনোজ্ঞ, অপরের নিকটও সেই বিষয় অপ্রিয় ও অমনোজ্ঞ। তাহলে আমার নিকট যে বিষয় অপ্রিয় ও অমনোজ্ঞ, তা কীরূপে অন্যের উপর চাপিয়ে দেব।’ সে এরূপ চিন্তাপূর্বক নিজেকে অদত্তবস্তু গ্রহণ হতে বিরত রাখে এবং অপরকেও অদত্তবস্তু গ্রহণ হতে বিরত থাকতে উপদেশ দেয়। আর অদত্তবস্তু গ্রহণ করা হতে বিরত হওয়ার সুফল ভাষণ করে। এরূপে সে কায়িক আচরণের দিক হতে ত্রিবিধ পর্যায়ে পরিশুদ্ধ (ত্রিকোটি পরিশুদ্ধ) হয়।

৮. পুনশ্চ, গৃহপতিগণ, আর্যশ্রাবক এরূপ চিন্তা করে : ‘যে কেউ যদি আমাকে মিথ্যাকামাচারে লিপ্ত করে, তাহলে তা আমার প্রিয় ও মনোজ্ঞ হবে না। আমিও যদি অপরকে মিথ্যাকামাচারে লিপ্ত করি, তাহলে অপরের নিকটও তা অপ্রিয় ও অমনোজ্ঞ হবে। যেই বিষয় আমার নিকট অপ্রিয় ও অমনোজ্ঞ, অপরের নিকটও সেই বিষয় অপ্রিয় ও অমনোজ্ঞ। তাহলে আমার নিকট যে বিষয় অপ্রিয় ও অমনোজ্ঞ, তা কীরূপে অন্যের উপর চাপিয়ে দেব।’ সে এরূপ চিন্তাপূর্বক নিজেকে মিথ্যাকামাচার হতে বিরত রাখে এবং অপরকেও মিথ্যাকামাচার হতে বিরত থাকতে উপদেশ দেয়। আর মিথ্যাকামাচার হতে বিরত হওয়ার সুফল ভাষণ করে। এরূপে সে কায়িক আচরণের দিক হতে ত্রিবিধ পর্যায়ে পরিশুদ্ধ (ত্রিকোটি পরিশুদ্ধ)হয়।

৯. পুনশ্চ, গৃহপতিগণ, আর্যশ্রাবক এরূপ চিন্তা করে : ‘যে কেউ যদি আমাকে মিথ্যা বাক্য ভাষণ করায়, তাহলে তা আমার প্রিয় ও মনোজ্ঞ হবে না। আমিও যদি অপরকে মিথ্যা বাক্য ভাষণ করাই, তাহলে অপরের নিকটও তা অপ্রিয় ও অমনোজ্ঞ হবে। যেই বিষয় আমার নিকট অপ্রিয় ও অমনোজ্ঞ, অপরের নিকটও সেই বিষয় অপ্রিয় ও অমনোজ্ঞ। তাহলে আমার নিকট যে বিষয় অপ্রিয় ও অমনোজ্ঞ, তা কীরূপে অন্যের উপর চাপিয়ে দেব।’ সে এরূপ চিন্তাপূর্বক নিজেকে মিথ্যা বাক্য বলা হতে বিরত রাখে এবং অপরকেও মিথ্যা বাক্য বলা হতে বিরত থাকতে উপদেশ দেয়। আর মিথ্যা বাক্য বলা হতে বিরত হওয়ার সুফল ভাষণ করে। এরূপে সে কায়িক আচরণের দিক হতে ত্রিবিধ পর্যায়ে পরিশুদ্ধ (ত্রিকোটি পরিশুদ্ধ) হয়।

১০. পুনশ্চ, গৃহপতিগণ, আর্যশ্রাবক এরূপ চিন্তা করে : ‘যে কেউ যদি আমাকে আমার বন্ধুদের সাথে বিভেদমূলক বাক্য দ্বারা ভেদ সৃষ্টি করে দেয়, তাহলে তা আমার প্রিয় ও মনোজ্ঞ হবে না। আমিও যদি অপরের বন্ধুদের সাথে বিভেদমূলক বাক্য দ্বারা ভেদ সৃষ্টি করি, তাহলে অপরের নিকটও তা অপ্রিয় অমনোজ্ঞ হবে। যেই বিষয় আমার নিকট অপ্রিয় ও অমনোজ্ঞ, অপরের নিকটও সেই বিষয় অপ্রিয় ও অমনোজ্ঞ। তাহলে আমার নিকট যে বিষয় অপ্রিয় ও অমনোজ্ঞ, তা কীরূপে অন্যের উপর চাপিয়ে দেব।’ সে এরূপ চিন্তাপূর্বক নিজেকে বিভেদমূলক বাক্য বলা হতে বিরত রাখে এবং অপরকেও বিভেদমূলক বাক্য বলা হতে বিরত থাকতে উপদেশ দেয়। আর বিভেদমূলক বাক্য বলা হতে বিরত হওয়ার সুফল ভাষণ করে। এরূপে সে কায়িক আচরণের দিক হতে ত্রিবিধ পর্যায়ে পরিশুদ্ধ (ত্রিকোটি পরিশুদ্ধ) হয়।

১১. পুনশ্চ, গৃহপতিগণ, আর্যশ্রাবক এরূপ চিন্তা করে : ‘যে কেউ যদি আমাকে কর্কশ বাক্য ভাষণ করে, তাহলে তা আমার প্রিয় ও মনোজ্ঞ হবে না। আমিও যদি অপরকে কর্কশ বাক্য ভাষণ করি, তাহলে অপরের নিকটও তা অপ্রিয় অমনোজ্ঞ হবে। যেই বিষয় আমার নিকট অপ্রিয় ও অমনোজ্ঞ, অপরের নিকটও সেই বিষয় অপ্রিয় ও অমনোজ্ঞ। তাহলে আমার নিকট যে বিষয় অপ্রিয় ও অমনোজ্ঞ, তা কীরূপে অন্যের উপর চাপিয়ে দেব।’ সে এরূপ চিন্তাপূর্বক নিজেকে কর্কশ বাক্য বলা হতে বিরত রাখে এবং অপরকেও কর্কশ বাক্য বলা হতে বিরত থাকতে উপদেশ দেয়। আর কর্কশ বাক্য বলা হতে বিরত হওয়ার সুফল ভাষণ করে। এরূপে সে কায়িক আচরণের দিক হতে ত্রিবিধ পর্যায়ে পরিশুদ্ধ (ত্রিকোটি পরিশুদ্ধ) হয়।

১২. পুনশ্চ, গৃহপতিগণ, আর্যশ্রাবক এরূপ চিন্তা করে : ‘যে কেউ যদি আমাকে সম্প্রলাপ বাক্য ভাষণ করে, তাহলে তা আমার প্রিয় ও মনোজ্ঞ হবে না। আমিও যদি অপরকে সম্প্রলাপ বাক্য ভাষণ করি, তাহলে অপরের নিকটও তা অপ্রিয় অমনোজ্ঞ হবে। যেই বিষয় আমার নিকট অপ্রিয় ও অমনোজ্ঞ, অপরের নিকটও সেই বিষয় অপ্রিয় ও অমনোজ্ঞ। তাহলে আমার নিকট যে বিষয় অপ্রিয় ও অমনোজ্ঞ, তা কীরূপে অন্যের উপর চাপিয়ে দিব।’ সে এরূপ চিন্তাপূর্বক নিজেকে সম্প্রলাপ বাক্য বলা হতে বিরত রাখে এবং অপরকেও সম্প্রলাপ বাক্য বলা হতে বিরত থাকতে উপদেশ দেয়। আর সম্প্রলাপ বাক্য বলা হতে বিরত হওয়ার সুফল ভাষণ করে। এরূপেই সে কায়িক আচরণের দিক হতে ত্রিবিধ পর্যায়ে পরিশুদ্ধ (ত্রিকোটি পরিশুদ্ধ) হয়।

১৩. সে বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ ধর্মের প্রতিও সে অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়।

১৪. গৃহপতিগণ, যেহেতু আর্যশ্রাবক এই সপ্তগুণে গুণান্বিত হয়ে এবং এই চারটি প্রত্যাশিত বিষয়ে সমন্নাগত হয়। তাই সে যদি আকাঙ্ক্ষা করে তবে নিজেকে নিজে এরূপ প্রকাশ করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’”

১৫. এরূপ উক্ত হলে বেলুদ্বারের ব্রাহ্মণ-গৃহপতিগণ ভগবানকে এরূপ বললেন, “আশ্চর্য! মাননীয় গৌতম, অদ্ভুত! মাননীয় গৌতম, যেমন কেউ অধোমুখীকে উন্মুখী করে, আবৃতকে অনাবৃত করে, বিমূঢ়কে পথ নির্দেশ করে, অথবা অন্ধকারে তৈলপ্রদীপ ধারণ করে যাতে চক্ষুষ্মান ব্যক্তি রূপসমূহ দেখতে পায়; ঠিক এরূপেই মহানুভব গৌতম কর্তৃক বহু পর্যায়ে ও বিবিধ যুক্তিতে ধর্ম প্রকাশিত হয়েছে। আমরা এই মহানুভব গৌতমের এবং তৎপ্রবর্তিত ধর্ম ও তৎপ্রতিষ্ঠিত ভিক্ষুসংঘের শরণাগত হচ্ছি। হে মহানুভব গৌতম, আজ হতে আমাদেরকে আমরণ শরণাগত উপাসকরূপে অবধারণ করুন।” সপ্তম সূত্র।

৮. প্রথম পাকা বাড়ি সূত্র
১০০৪.১. আমি এরূপ শুনেছি। একসময় ভগবান জ্ঞাতির (নাদিক জ্ঞাতি) ইষ্টক নির্মিত দালানে (পাকা বাড়িতে) অবস্থান করছিলেন। অতঃপর আয়ুষ্মান আনন্দ ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দ ভগবানকে এরূপ বললেন :

২. “ভন্তে, সাল্‌হো নামক ভিক্ষু মৃত্যুবরণ করেছেন; তার কোন গতি হয়েছে এবং তিনি কোথায় উৎপন্ন হয়েছেন? নন্দা নাম্নী ভিক্ষুণী মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন? সুদত্ত নামক উপাসকও কালগত হয়েছেন; তার কোন গতি হয়েছে এবং তিনি কোথায় পুনর্জন্ম হয়েছেন? আর ভন্তে, সুজাতা নাম্নী উপাসিকাও মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন?”

৩. “হে আনন্দ, কালগত সাল্‌হো ভিক্ষু আসবসমূহের ক্ষয়ে অনাসব হয়ে চিত্তবিমুক্তি আর প্রজ্ঞাবিমুক্তি এবং ইহজীবনে স্বয়ং অভিজ্ঞায় সাক্ষাৎ (উপলব্ধি) ও লাভ করে অবস্থান করেছিল। কালগতা নন্দা নাম্নী ভিক্ষুণী পাঁচ প্রকার অধোভাগীয় সংযোজন পরিক্ষয়ে উপপাতিকরূপে উৎপন্ন হয়ে অনাবর্তিতধর্মী সেই লোকে (শুদ্ধাবাস ব্রহ্মলোকে) পরিনির্বাণ লাভ করবে। প্রয়াত সুদত্ত নামক উপাসক ত্রিবিধ সংযোজন পরিক্ষয় করে এবং রাগ, দ্বেষ ও মোহের ক্ষীণত্বহেতু (হ্রাসহেতু) সকৃদাগামী হয়েছে। সে ইহলোকে একবারমাত্র আগমন বা জন্মধারণ করে দুঃখ অন্তসাধন করবে। আর কালগত সুজাতা নাম্নী উপাসিকা ত্রিবিধ সংযোজন পরিক্ষয় করে স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়েছে।

৪. আনন্দ, ইহা অদ্ভুত কিছুই নয়; যথা : মানুষ কালগত হলে আমার নিকট অন্যরা উপস্থিত হয়ে সেই সেই কালগতদের ব্যাপারে এরূপ জিজ্ঞাসা করবে। ইহা তথাগতের জন্য বিরক্তিকর। আনন্দ, সেজন্য আমি তোমাদের ধর্মদর্পন নামক ধর্মপর্যায় দেশনা করব। যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’

৫. আনন্দ, সেই ধর্মদর্পন নামক ধর্মপর্যায় কীরূপ; যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ?’

৬. আনন্দ,এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। আনন্দ, ইহাই হচ্ছে ধর্মদর্পন নামক ধর্মপর্যায়; যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’”

(পাকাবাড়ি তিনটি সূত্রের নিদান একই) অষ্টম সূত্র।

৯. দ্বিতীয় পাকাবাড়ি সূত্র
১০০৫.১. একপাশে উপবিষ্ট আয়ুষ্মান আনন্দ ভগবানকে এরূপ বললেন, “ভন্তে, অশোক নামক ভিক্ষু মৃত্যুবরণ করেছেন; তার কোন গতি হয়েছে এবং তিনি কোথায় উৎপন্ন হয়েছেন? অশোকা নাম্নী ভিক্ষুণী মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন? অশোক নামক উপাসকও কালগত হয়েছেন; তার কোন গতি হয়েছে এবং তিনি কোথায় পুনর্জন্ম হয়েছেন? আর ভন্তে, অশোকা নাম্নী উপাসিকাও মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন?”

২. “হে আনন্দ, কালগত অশোক নামক ভিক্ষু আসবসমূহের ক্ষয়ে অনাসব হয়ে চিত্তবিমুক্তি আর প্রজ্ঞাবিমুক্তি এবং ইহজীবনে স্বয়ং অভিজ্ঞা সাক্ষাৎ (উপলব্ধি) ও লাভ করে অস্থান করেছিল। কালগত অশোকা নাম্নী ভিক্ষুণী পাঁচ প্রকার অধোভাগীয় সংযোজন পরিক্ষয়ে উপপাতিকরূপে উৎপন্ন হয়ে অনাবর্তিতধর্মী সেই লোকে (শুদ্ধাবাস ব্রহ্মলোকে) পরিনির্বাণ লাভ করবে। প্রয়াত অশোক নামক উপাসক ত্রিবিধ সংযোজন পরিক্ষয় করে এবং রাগ, দ্বেষ ও মোহের ক্ষীণত্বহেতু (হ্রাসহেতু) সকৃদাগামী হয়েছে। সে ইহলোকে একবারমাত্র আগমন বা জন্মধারণ করে দুঃখের অন্তসাধন করবে। আর কালগত অশোকা নাম্নী উপাসিকা ত্রিবিধ সংযোজন পরিক্ষয় করে স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়েছে।

৩. আনন্দ, ইহা অদ্ভুত কিছুই নয়; যথা মানুষ কালগত হলে আমার নিকট অন্যরা উপস্থিত হয়ে সেই সেই কালগতদের ব্যাপারে এরূপ জিজ্ঞাসা করবে। ইহা তথাগতের জন্য বিরক্তিকর। আনন্দ, সেজন্য আমি তোমাদের ধর্মদর্পন নামক ধর্মপর্যায় দেশনা করব। যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’

৪. আনন্দ, সেই ধর্মদর্পন নামক ধর্মপর্যায় কীরূপ; যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ?’

৫. আনন্দ, এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। আনন্দ, ইহাই হচ্ছে ধর্মদর্পন নামক ধর্মপর্যায়; যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’” নবম সূত্র।

১০. তৃতীয় পাকাবাড়ি সূত্র
১০০৬.১. একপাশে উপবিষ্ট আয়ুষ্মান আনন্দ ভগবানকে এরূপ বললেন :

“ভন্তে, ঞাতিতে কক্কটো নামক উপাসক মৃত্যুবরণ করেছেন; তার কোন গতি হয়েছে এবং তিনি কোথায় উৎপন্ন হয়েছেন? ঞাতিতে কলিভো নামক উপাসক মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন? ঞাতিতে নিকতো নামক উপাসকও কালগত হয়েছেন; তার কোন গতি হয়েছে এবং তিনি কোথায় পুনর্জন্ম হয়েছেন? ঞাতিতে কটিস্‌সহো নামক উপাসক মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন? ঞাতিতে তুট্‌ঠো নামক উপাসক মৃত্যুবরণ করেছেন; তার কোন গতি হয়েছে এবং তিনি কোথায় উৎপন্ন হয়েছেন? ঞাতিতে সন্তুট্ঠো(সন্তুষ্ট) নামক উপাসকও মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন? ঞাতিতে ভদ্র নামক উপাসক কালগত হয়েছেন; তার কোন গতি হয়েছে এবং তিনি কোথায় পুনর্জন্ম হয়েছেন? আর ভন্তে, ঞাতিতে সুভদ্র নামক উপাসকও মৃত্যুবরণ করেছেন; তার কোন গতি হয়েছে এবং তিনি কোথায় পুনর্জন্ম হয়েছেন?”

২. “হে আনন্দ, কালগত কক্কটো নামক উপাসক পাঁচ প্রকার অধোভাগীয় সংযোজন পরিক্ষয়ে উপপাতিকরূপে উৎপন্ন হয়েছে এবং অনাবর্তিতধর্মী সেই লোকে (শুদ্ধাবাস ব্রহ্মলোকে) পরিনির্বাণ লাভ করবে। আর কালগত কলিভো, নিকতো, কটিস্‌সহো, তুট্‌ঠো (তুষ্ট), সন্তুট্ঠো (সন্তুষ্ট), ভদ্র ও সুভদ্র নামক উপাসকও পাঁচ প্রকার অধোভাগীয় সংযোজন পরিক্ষয়ে উপপাতিকরূপে উৎপন্ন হয়েছে এবং অনাবর্তিতধর্মী সেই লোকে (শুদ্ধাবাস ব্রহ্মলোকে) পরিনির্বাণ লাভ করবে।

৩. আনন্দ, ঞাতিতে পঞ্চাশ জনের অধিক কালগত উপাসকগণ পাঁচ প্রকার অধোভাগীয় সংযোজন পরিক্ষয়ে উপপাতিকরূপে উৎপন্ন হয়েছে এবং অনাবর্তিতধর্মী সেই লোকে (শুদ্ধাবাস ব্রহ্মলোকে) পরিনির্বাণ লাভ করবে। ঞাতিতে নব্বই জনের অধিক কালগত উপাসকগণ ত্রিবিধ সংযোজন পরিক্ষয় করে এবং রাগ, দ্বেষ ও মোহের ক্ষীণত্বহেতু (হ্রাসহেতু) সকৃদাগামী হয়েছে। তারা ইহলোকে একবারমাত্র আগমন বা জন্মধারণ করে দুঃখের অন্তসাধন করবে। আর আনন্দ, ঞাতিতে পঞ্চশত ছয়জনের অধিক কালগত উপাসকগণ ত্রিবিধ সংযোজন পরিক্ষয় করে স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়েছে।

৪. আনন্দ, ইহা অদ্ভুত কিছুই নয়; যথা : মানুষ কালগত হলে আমার নিকট অন্যরা উপস্থিত হয়ে সেই সেই কালগতদের ব্যাপারে এরূপ জিজ্ঞাসা করবে। ইহা তথাগতের জন্য বিরক্তিকর। আনন্দ, সেজন্য আমি তোমাদের ধর্মদর্পন নামক ধর্মপর্যায় দেশনা করব। যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’

৫. আনন্দ, সেই ধর্মদর্পন নামক ধর্মপর্যায় কীরূপ; যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ?’

৬. আনন্দ, এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। আনন্দ, ইহাই হচ্ছে ধর্মদর্পণ নামক ধর্মপর্যায়; যাতে সমৃদ্ধ আর্যশ্রাবক আকাঙ্ক্ষা করলে নিজেকে নিজেই এরূপে ব্যাখ্যা করতে পারে যে, ‘আমার নিরয়, তির্যক, প্রেত ও অপায় দুর্গতি বিনিপাত ক্ষীণ হয়েছে। আমি স্রোতাপন্ন, অবিনিপাতধর্মী এবং নিয়ত সম্বোধিপরায়ণ।’” দশম সূত্র।

তস্সুদ্দানং/সূত্রসূচি

রাজা, নিমগ্ন, দীর্ঘাবু ও সারিপুত্র সূত্রদ্বয়;

স্থপতি, বেলুদ্বার আর পাকা বাড়ি সূত্রত্রয়॥


 

২. রাজ উদ্যান বর্গ
১. সহস্র ভিক্ষুণীসংঘ সূত্র
১০০৭.১. একসময় ভগবান শ্রাবস্তীর রাজ উদ্যানে অবস্থান করছিলেন। অতঃপর সহস্র ভিক্ষুণীসংঘ ভগবানের নিকট উপস্থিত হয়ে ভগবানকে অভিবাদন করে একাপাশে দাঁড়ালেন। একপাশে সি'তা সেই ভিক্ষুণীদের ভগবান এরূপ বললেন :

২. “হে ভিক্ষুণীগণ, চতুর্বিধ ধর্মে সমৃদ্ধ আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়। সেই চারি প্রকার কী কী? এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ ধর্মের প্রতিও সে অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। ভিক্ষুণীগণ, এই চতুর্বিধ ধর্মে সমৃদ্ধ আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।” প্রথম সূত্র।

২. ব্রাহ্মণ সূত্র
১০০৮.১. শ্রাবস্তী নিদান। “হে ভিক্ষুগণ, ব্রাহ্মণেরা উত্থান বা উদয়গামী নামক শিক্ষা প্রজ্ঞাপন করে। তারা নিজ শ্রাবকদের এরূপে উদ্দীপিত (প্রবৃত্ত) করে, “হে পুরুষ, এসো সকালে উঠে তুমি পূর্বদিকে গমন কর। তুমি গর্ত, প্রপাত, খুঁটি (কাটাগাছের গোড়া, গোঁজ), কণ্টকময় স্থান, মলকু- (ময়লা জলের আধার) ও নোংরা খুদ্র জলাশয় ত্যাগ করো না। যখন তুমি যেখানে পতিত হবে, তখন সেখানেই তোমার মৃত্যুবরণ করা সমুচিত হবে। এরূপেই তুমি কায়ভেদে মৃত্যুর পর সুগতি স্বর্গলোকে উৎপন্ন হতে পারবে।

২. ভিক্ষুগণ, মূর্খ ও মূঢ় ব্রাহ্মণদের এরূপ আচরণ কখনই নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য পরিচালিত করে না। ভিক্ষুগণ, আমিও আর্যবিনয়ে উদয়গামিনী প্রতিপদা প্রজ্ঞাপন করি; যা একান্তই নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য সংবর্তিত হয়।

৩.ভিক্ষুগণ, সেই উদয়গামিনী প্রতিপদা কীরূপ যা একান্তই নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য সংবর্তিত হয়? এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ ধর্মের প্রতিও সে অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। ভিক্ষুগণ, ইহাই সেই উদয়গামিনী প্রতিপদা যা একান্তই নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য সংবর্তিত হয়।” দ্বিতীয় সূত্র।

৩. আনন্দ স্থবির সূত্র
১০০৯.১. একসময় আয়ুষ্মান আনন্দ ও আয়ুষ্মান সারিপুত্র শ্রাবস্তীর জেতবনে অনাথপিণ্ডিক কর্তৃক নির্মিত বিহারে অবস্থান করছিলেন। অতঃপর আয়ুষ্মান সারিপুত্র সন্ধ্যা-সময়ে নির্জনতাজনিত ধ্যান হতে উঠে আয়ুষ্মান আনন্দের নিকট উপস্থিত হয়ে আয়ুষ্মান অনন্দের সাথে সম্বোধন করলেন। সম্বোধনীয় কথা ও কুশল-বিনিময় করে একপাশে উপবেশন করলেন। একপাশে উপবিষ্ট আয়ুষ্মান সারিপুত্র আয়ুষ্মান আনন্দকে এরূপ বললেন :

২. “হে আবুসো আনন্দ, কয়টি ধর্ম প্রহানে এবং কয়টি ধর্মে গুণান্বিত হওয়ার কারণে এরূপে আমরা ও প্রজাগণ (স্বত্ত্বগণ) ভগবান কর্তৃক স্রোতাপন্ন, অবিনিপাতধর্মী ও নিয়ত সম্বোধিপরায়ণ বলে ব্যাখ্যাত হয়েছি?”

৩. “আবুসো, চতুর্বিধ ধর্ম প্রহানের দ্বারা এবং চতুর্বিধ ধর্মে গুণান্বিত হওয়ার কারণে এরূপে আমরা ও প্রজাগণ (স্বত্ত্বগণ) ভগবান কর্তৃক স্রোতাপন্ন, অবিনিপাতধর্মী ও নিয়ত সম্বোধিপরায়ণ বলে ব্যাখ্যাত হয়েছি।

৪. সেই চারি প্রকার কী কী? আবুসো, অশ্রুতবান পৃথগ্‌জন (সাধারণ লোক) বুদ্ধের প্রতি যেরূপ অশ্রদ্ধায় সমৃদ্ধ হয়ে কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হয়, সেরূপ বুদ্ধের প্রতি অশ্রদ্ধা তার নিকট উৎপন্ন হয় না। শ্রুতবান আর্যশ্রাবক বুদ্ধের প্রতি যেরূপ অবিচলিত শ্রদ্ধাগুণে গুণান্বিত হয়ে কায়ভেদে মৃত্যুর পর সুগতি স্বর্গলোকে উৎপন্ন হয়, বুদ্ধের প্রতি সেরূপ অবিচলিত শ্রদ্ধা তার মধ্যে থাকে। যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’

৫. আবুসো,অশ্রুতবান পৃথগ্‌জন ধর্মের প্রতি যেরূপ অশ্রদ্ধায় সমৃদ্ধ হয়ে কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হয়, সেরূপ ধর্মের প্রতি অশ্রদ্ধা তার নিকট উৎপন্ন হয় না। শ্রুতবান আর্যশ্রাবক ধর্মের প্রতি যেরূপ অবিচলিত শ্রদ্ধাগুণে গুণান্বিত হয়ে কায়ভেদে মৃত্যুর পর সুগতি স্বর্গলোকে উৎপন্ন হয়, ধর্মের প্রতি সেরূপ অবিচলিত শ্রদ্ধা তার মধ্যে থাকে। যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’

৬. আবুসো,অশ্রুতবান পৃথগ্‌জন সংঘের প্রতি যেরূপ অশ্রদ্ধায় সমৃদ্ধ হয়ে কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হয়, সেরূপ সংঘের প্রতি অশ্রদ্ধা তার নিকট উৎপন্ন হয় না। শ্রুতবান আর্যশ্রাবক সংঘের প্রতি যেরূপ অবিচলিত শ্রদ্ধাগুণে গুণান্বিত হয়ে কায়ভেদে মৃত্যুর পর সুগতি স্বর্গলোকে উৎপন্ন হয়, ধর্মের প্রতি সেরূপ অবিচলিত শ্রদ্ধা তার মধ্যে থাকে। যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’

৭. আবুসো,অশ্রুতবান পৃথগ্‌জন যেরূপ দুঃশীলে সমৃদ্ধ হয়ে কায়ভেদে মৃত্যুর পর অপায় দুর্গতি বিনিপাত নিরয়ে উৎপন্ন হয়, সেরূপ দুঃশীল হয় না। শ্রুতবান আর্যশ্রাবক যেরূপ আর্যকান্তি (আর্যগণের মনোনীত) শীলে গুণান্বিত (সমৃদ্ধ) হয়ে কায়ভেদে মৃত্যুর পর সুগতি স্বর্গলোকে উৎপন্ন হয়, সেরূপ আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। আবুসো, এই চতুর্বিধ ধর্ম প্রহানের দ্বারা এবং চর্তুবিধ ধর্মে গুণান্বিত হওয়ার কারণে এরূপে আমরা ও প্রজাগণ (স্বত্ত্বগণ) ভগবান কর্তৃক স্রোতাপন্ন, অবিনিপাতধর্মী ও নিয়ত সম্বোধিপরায়ণ বলে ব্যাখ্যাত হয়েছি।” তৃতীয় সূত্র।

৪. দুর্গতি ভয় সূত্র
১০১০.১. “হে ভিক্ষুগণ, চারিবিধ ধর্মে সমৃদ্ধ আর্যশ্রাবকের সমস্ত দুর্গতি ভয় অতিক্রান্ত হয়। সেই চারি প্রকার কী কী?এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ ধর্মের প্রতিও সে অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। ভিক্ষুগণ, এই চারিবিধ ধর্মে সমৃদ্ধ আর্যশ্রাবকের সমস্ত দুর্গতি ভয় অতিক্রান্ত হয়।” চতুর্থ সূত্র।

৫. দুর্গতি বিনিপাত ভয় সূত্র
১০১১.১. “হে ভিক্ষুগণ, চারিবিধ ধর্মে সমৃদ্ধ আর্যশ্রাবকের সমস্ত দুর্গতি বিনিপাত ভয় অতিক্রান্ত হয়। সেই চারি প্রকার কী কী? ভিক্ষুগণ, এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ ধর্মের প্রতিও সে অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত,এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। ভিক্ষুগণ, এই চারিবিধ ধর্মে সমৃদ্ধ আর্যশ্রাবকের সমস্ত দুর্গতি বিনিপাত ভয় অতিক্রান্ত হয়।” পঞ্চম সূত্র।

৬. প্রথম মিত্র সহচর সূত্র
১০১২.১. “হে ভিক্ষুগণ, যাদের তোমরা অনুকম্পা প্রদর্শন কর এবং যেই মিত্র, সহচর, জ্ঞাতি কিংবা রক্তসম্পর্কিত জ্ঞাতি তোমাদের কথা শ্রবণ করা উচিত বলে মনে করে; তাদের চারি স্রোতাপত্তি অঙ্গে উৎসাহিত বা প্রবৃত্ত করা, নিবিষ্ট এবং প্রতিস্থাপিত করা তোমাদের কর্তব্য। সেই চারি প্রকার কী কী? বুদ্ধের প্রতি অবিচলিত শ্রদ্ধায় উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ ধর্মের প্রতিও অবিচলিত শ্রদ্ধায় উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সংঘের প্রতিও অবিচলিত শ্রদ্ধায় উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ আর্যকান্তি (আর্যগণের মনোনীত), অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীল পালনে উৎসাহিত করা উচিত, নিবিষ্ট করা এবং প্রতিস্থাপিত করা উচিত। ভিক্ষুগণ, যাদের তোমরা অনুকম্পা প্রদর্শন কর এবং যেই মিত্র, সহচর, জ্ঞাতি কিংবা রক্তসম্পর্কিত জ্ঞাতি তোমাদের কথা শ্রবণ করা উচিত বলে মনে করে; তাদের চারি স্রোতাপত্তি অঙ্গে উৎসাহিত বা প্রবৃত্ত করা, নিবিষ্ট এবং প্রতিস্থাপিত করা তোমাদের কর্তব্য।” ষষ্ঠ সূত্র।

৭. দ্বিতীয় মিত্র সহচর সূত্র
১০১৩.১. “হে ভিক্ষুগণ, যাদের তোমরা অনুকম্পা প্রদর্শন কর এবং যেই মিত্র, সহচর, জ্ঞাতি কিংবা রক্তসম্পর্কিত জ্ঞাতি তোমাদের কথা শ্রবণ করা উচিত বলে মনে করে; তাদের চারি স্রোতাপত্তি অঙ্গে উৎসাহিত বা প্রবৃত্ত করা, নিবিষ্ট এবং প্রতিস্থাপিত করা তোমাদের কর্তব্য। সেই চারি প্রকার কী কী? বুদ্ধের প্রতি অবিচলিত শ্রদ্ধা স্থাপনের জন্য তাদের উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’

২.ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু বুদ্ধের প্রতি অবিচল শ্রদ্ধায় সমৃদ্ধ আর্যশ্রাবকের সেরূপ পরিবর্তন হয় না। বুদ্ধের প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক বা প্রেতলোকে উৎপন্ন হবে, তা অসম্ভব।

৩. ধর্মের প্রতিও অবিচলিত শ্রদ্ধা স্থাপনের জন্য তাদের এরূপে উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু ধর্মের প্রতি অবিচল শ্রদ্ধায় সমৃদ্ধ আর্যশ্রাবকের সেরূপ পরিবর্তন হয় না। ধর্মের প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক ও প্রেতলোকে উৎপন্ন হবে, তা অসম্ভব।

৪. সংঘের প্রতিও অবিচলিত শ্রদ্ধা স্থাপনের জন্য তাদের উৎসাহিত করা উচিত, নিবিষ্ট করা এবং প্রতিস্থাপিত করা উচিত; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু সংঘের প্রতি অবিচল শ্রদ্ধায় সমৃদ্ধ আর্যশ্রাবকের সেরূপ পরিবর্তন হয় না। সংঘের প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক ও প্রেতলোকে উৎপন্ন হবে, তা অসম্ভব।

৫. আর্যকান্তি (আর্যগণের মনোনীত),অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে উৎসাহিত করা উচিত, নিবিষ্ট করা এবং প্রতিস্থাপিত করা উচিত। ভিক্ষুগণ, পৃথিবী, আপ, তেজ ও বায়ুধাতু এই চারি মহাভূতের পরিবর্তন হয়। কিন্তু আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত আর্যশ্রাবকের সেরূপ পরিবর্তন হয় না। আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলাদির প্রতি অবিচলিত শ্রদ্ধায় সমৃদ্ধ হয়ে সেই আর্যশ্রাবক নিরয়, তির্যক ও প্রেতলোকে উৎপন্ন হবে, তা অসম্ভব।

ভিক্ষুগণ, যাদের তোমরা অনুকম্পা প্রদর্শন কর এবং যেই মিত্র, সহচর, জ্ঞাতি কিংবা রক্তসম্পর্কিত জ্ঞাতি তোমাদের কথা শ্রবণ করা উচিত বলে মনে করে; তাদের এই চারি স্রোতাপত্তি অঙ্গে উৎসাহিত বা প্রবৃত্ত করা, নিবিষ্ট এবং প্রতিস্থাপিত করা তোমাদের কর্তব্য।” সপ্তম সূত্র।

৮. প্রথম দেবলোক পর্যটন সূত্র
১০১৪.১. শ্রাবস্তী নিদান। অতঃপর আয়ুষ্মান মহামৌদগল্লায়ন বলবান ব্যক্তির সংকোচিত বাহু প্রসারণ কিংবা প্রসারিত বাহু সংকোচনের ন্যায় অত্যন্ত অল্প সময়ের মধ্যে জেতবন হতে অন্তর্হিত হয়ে তাবতিংস স্বর্গের দেবতাদের নিকট উপস্থিত (আবির্ভূত) হলেন। অতঃপর তাবতিংস স্বর্গের বহুসংখ্যক দেবতা আয়ুষ্মান মহামৌদগল্লায়নের নিকট উপস্থিত হয়ে আয়ুষ্মান মহামৌদগল্লায়নকে অভিবাদন করে একপাশে দাঁড়ালেন। একপাশে স্থিত দেবতাদের আয়ুষ্মান মহামৌদগল্লায়ন এরূপ বললেন :

২. “হে আবুসোগণ, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ আবুসোগণ, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোকে উৎপন্ন হয়।

৩. আবুসোগণ, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ আবুসোগণ, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোকে উৎপন্ন হয়।

৪. আবুসোগণ, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ আবুসোগণ, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোকে উৎপন্ন হয়।

৫. আবুসোগণ, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। আবুসোগণ, আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গ লোকে উৎপন্ন হয়।”

৬. “(অতঃপর সেই দেবগণ বললেন, ) মাননীয় মৌদগল্লায়ন, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ মাননীয় মৌদগল্লায়ন, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গ লোকে উৎপন্ন হয়।

৭. মাননীয় মৌদগল্লায়ন, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ মাননীয় মৌদগল্লায়ন, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গ লোকে উৎপন্ন হয়।

৮. মাননীয় মৌদগল্লায়ন, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ মাননীয় মৌদগল্লায়ন, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোকে উৎপন্ন হয়।

৯. মাননীয় মৌদগল্লায়ন, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। মাননীয় মৌদগল্লায়ন, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোকে উৎপন্ন হয়।” অষ্টম সূত্র।

৯. দ্বিতীয় দেবলোক পর্যটন সূত্র
১০১৫.১. শ্রাবস্তী নিদান। অতঃপর আয়ুষ্মান মহামৌদগল্লায়ন বলবান ব্যক্তির সংকোচিত বাহু প্রসারণ কিংবা প্রসারিত বাহু সংকোচনের ন্যায় অত্যন্ত অল্প সময়ের মধ্যে জেতবন হতে অন্তর্হিত হয়ে তাবতিংস স্বর্গের দেবতাদের নিকট উপস্থিত (আবির্ভূত) হলেন। অতঃপর তাবতিংস স্বর্গের বহুসংখ্যক দেবতা আয়ুষ্মান মহামৌদগল্লায়নের নিকট উপস্থিত হয়ে আয়ুষ্মান মহামৌদগল্লায়নকে অভিবাদন করে একপাশে দাঁড়ালেন। একপাশে স্থিত দেবতাদের আয়ুষ্মান মহামৌদগল্লায়ন এরূপ বললেন :

২. “হে আবুসোগণ, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ আবুসোগণ, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।

৩. আবুসোগণ, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ আবুসোগণ, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।

৪. আবুসোগণ, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ আবুসোগণ, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।

৫. আবুসোগণ, আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। আবুসোগণ, আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।”

৬. “(অতঃপর সেই দেবগণ বললেন, ) মাননীয় মৌদগল্লায়ন, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ মাননীয় মৌদগল্লায়ন, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।

৭. মাননীয় মৌদগল্লায়ন, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ মাননীয় মৌদগল্লায়ন, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।

৮. মাননীয় মৌদগল্লায়ন, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ মাননীয় মৌদগল্লায়ন, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।

৯. মাননীয় মৌদগল্লায়ন, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। মাননীয় মৌদগল্লায়ন, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ কায়ভেদে মৃত্যুর পর সুগতি স্বর্গলোক প্রাপ্ত হয়েছে।” নবম সূত্র।

১০. তৃতীয় দেবলোক পর্যটন সূত্র
১০১৬.১. অতঃপর ভগবান বলবান ব্যক্তির সংকোচিত বাহু প্রসারণ কিংবা প্রসারিত বাহু সংকোচনের ন্যায় অত্যন্ত অল্প সময়ের মধ্যে জেতবন হতে অন্তর্হিত হয়ে তাবতিংস স্বর্গে দেবতাদের নিকট উপস্থিত (আবির্ভূত) হলেন। অতঃপর তাবতিংস স্বর্গের বহুসংখ্যক দেবতা ভগবানের নিকট উপস্থিত হয়ে ভগবানকে অভিবাদন করে একপাশে দাঁড়ালেন। একপাশে স্থিত দেবতাদের ভগবান এরূপ বললেন :

২. “হে আবুসোগণ, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ আবুসোগণ, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

৩. আবুসোগণ, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ আবুসোগণ, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

৪. আবুসোগণ, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ আবুসোগণ, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

৫. আবুসোগণ, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। আবুসোগণ, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।”

৬. “(অতঃপর সেই দেবগণ বললেন, ) হে প্রভু, বুদ্ধের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ প্রভু, বুদ্ধের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

৭. প্রভু, ধর্মের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ প্রভু, ধর্মের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

৮. প্রভু, সংঘের প্রতি এরূপ অবিচলিত শ্রদ্ধাসম্পন্ন হলে খুব উত্তম বা মঙ্গল হয়; যথা : ‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ প্রভু, সংঘের প্রতি অবিচলিত শ্রদ্ধাসম্পন্ন বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

৯. প্রভু, আর্যকান্তি,অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হলে খুব উত্তম বা মঙ্গল হয়। প্রভু, আর্যকান্তি, অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত বিধায় এরূপে কোনো কোনো সত্ত্বগণ স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।” দশম সূত্র।

রাজ উদ্যান বর্গ সমাপ্ত।

তস্সুদ্দানং/সূত্রসূচি

সহস্র, ব্রাহ্মণ, আনন্দ ও দুর্গতি সূত্রদ্বয়;

মিত্র সহচরদ্বয় ও দেবপর্যটন সূত্রত্রয়॥


 

৩. সরণানি বর্গ
১. প্রথম মহানাম সূত্র
১০১৭.১. আমি এরূপ শুনেছি। একসময় ভগবান শাক্য রাজ্যে কপিলাবাস্তুর নিগ্রোধারামে অবস্থান করছিলেন। অতঃপর মহানাম শাক্য ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট মহানাম শাক্য ভগবানকে এরূপ বললেন :

২. “ভন্তে, এই কপিলবাস্তু অত্যন্ত সমৃদ্ধ, বহুজন সমৃদ্ধ, জনাকীর্ণ ও বিপুল জনতার সমাবেশে সজ্জিত। আমি ভগবানকে এবং ভাবিতমনা (অর্হৎ) ভিক্ষুদের পূজা করে সন্ধ্যা-সময়ে কপিলবাস্তুতে প্রবেশ করি। ভন্তে, তখন ভ্রমন করতে করতে হস্তী, ঘোড়া রথ, শকট ও পুরুষের সঙ্গে আমার দেখা হয়। সেই সময়ে বুদ্ধ, ধর্ম ও সংঘকে উপলক্ষ করে আমার যে স্মৃতি তা বিস্মৃত হয়। তখন আমার এরূপ চিন্তা হয়-‘যদি এই সময়ে আমি মৃত্যুবরণ করি, তাহলে আমার কোন গতি হবে এবং কোথায় বা জন্মধারণ করব?’”

৩. “হে মহানাম, ভয় করো না, মহানাম, ভীত হয়ো না, নিষ্পাপ হবে সেরূপ মৃত্যুবরণ, সেরূপে কালগত হলেও তা নিষ্পাপ হবে। মহানাম, যে ব্যক্তির চিত্ত দীর্ঘদিন ধরে শ্রদ্ধা, শীল, শ্রুতি, ত্যাগ ও প্রজ্ঞা পরিভাবিত, তার এই কায় দৃশ্যমান, চারি মহাভৌতিক, মাতৃ-পিতৃজাত, পক্ব অন্নে গঠিত, অনিত্য (ক্ষয়শীল) দেহের মার্জনা স্বভাবী এবং ভঙ্গুর ও বিনাশশীল। সেজন্য ইহা কাক, শকুন, বাজপাখি, কুকুর, শৃগাল এবং বিভিন্ন জাতের কীটপতঙ্গ প্রাণীরাও খায়। যার চিত্ত দীর্ঘদিন ধরে শ্রদ্ধা, শীল,শ্রুতি, ত্যাগ ও প্রজ্ঞায় পরিভাবিত, তার চিত্ত শ্রেষ্ঠতা লাভে অগ্রগামী ও ঊর্ধ্বগামী হয়।

৪. যেমন মহানাম, কোনো পুরুষ গভীর হ্রদে নেমে ঘি ও তৈলের কলসী ভেঙে ফেললে সেই ভগ্ন কলসীর টুকরা ও চাড়া পানিতে তলিয়ে যায় এবং কলসীতে থাকা ঘি ও তৈল ঊর্ধ্বগামী হয় আর তা উপরে ভেসে উঠে; ঠিক তদ্রুপ মহানাম, যে ব্যক্তির চিত্ত দীর্ঘদিন ধরে শ্রদ্ধা, শীল, শ্রুতি, ত্যাগ ও প্রজ্ঞা পরিভাবিত, তার এই কায় দৃশ্যমান, চারি মহাভৌতিক, মাতৃ-পিতৃজাত, পক্ব অন্নে গঠিত, অনিত্য (ক্ষয়শীল) দেহের মার্জনা-স্বভাবী এবং ভঙ্গুর ও বিনাশশীল। সে জন্য ইহা কাক, শকুন, বাজপাখি, কুকুর, শৃগাল এবং বিভিন্ন জাতের কীটপতঙ্গ প্রাণীরাও খায়। যার চিত্ত দীর্ঘদিন ধরে শ্রদ্ধা, শীল, শ্রুতি, ত্যাগ ও প্রজ্ঞায় পরিভাবিত, তার চিত্ত শ্রেষ্ঠতা লাভে অগ্রগামী ও ঊর্ধ্বগামী হয়। মহানাম, তোমার চিত্তও দীর্ঘদিন ধরে শ্রদ্ধা, শীল,শ্রুতি, ত্যাগ ও প্রজ্ঞায় পরিভাবিত। মহানাম, ভয় করো না, মহানাম, ভীত হয়ো না, নিষ্পাপ হবে সেরূপ মৃত্যুবরণ, সেরূপে কালগত হলেও তা নিষ্পাপ হবে।” প্রথম সূত্র।

২. দ্বিতীয় মহানাম সূত্র
১০১৮.১. আমি এরূপ শুনেছি। একসময় ভগবান শাক্য রাজ্যে কপিলাবাস্তুর নিগ্রোধারামে অবস্থান করছিলেন। অতঃপর মহানাম শাক্য ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট মহানাম শাক্য ভগবানকে এরূপ বললেন :

২. “ভন্তে, এই কপিলবাস্তু অত্যন্ত সমৃদ্ধ, বহুজন সমৃদ্ধ, জনাকীর্ণ ও বিপুল জনতার সমাবেশে সজ্জিত। আমি ভগবানকে এবং ভাবিতমনা (অর্হৎ) ভিক্ষুদের পূজা করে সন্ধ্যা-সময়ে কপিলবাস্তুতে প্রবেশ করি। ভন্তে, তখন ভ্রমণ করতে করতে হস্তী, ঘোড়া রথ,শকট ও পুরুষের সঙ্গে আমার দেখা হয়। সেই সময়ে বুদ্ধ,ধর্ম ও সংঘকে উপলক্ষ করে আমার যে স্মৃতি তা বিস্মৃত হয়। তখন আমার এরূপ চিন্তা হয়-‘যদি এই সময়ে আমি মৃত্যুবরণ করি, তাহলে আমার কোন গতি হবে এবং কোথায় বা জন্মধারণ করব?’”

৩. “হে মহানাম, ভয় করো না, মহানাম, ভীত হয়ো না, নিষ্পাপ হবে সেরূপ মৃত্যুবরণ, সেরূপে কালগত হলেও তা নিষ্পাপ হবে। মহানাম, চারিবিধ গুণধর্মে সমৃদ্ধ আর্যশ্রাবক নির্বাণগামী, নির্বাণাভিমুখী এবং নির্বাণের দিকেই ক্রমাবনত হয়। সেই চারি প্রকার কী কী?

৪. মহানাম,এক্ষেত্রে আর্যশ্রাবক বুদ্ধের প্রতি এরূপে অবিচলিত শ্রদ্ধায় গুণান্বিত হয়-‘ইনি সেই ভগবান অর্হৎ, সম্যকসস্বুদ্ধ, বিদ্যা ও সুআচরণসম্পন্ন, সুগত, লোকবিদ (লোকজ্ঞ), অনুত্তর পুরুষ দমনকারী সারথি এবং দেব-মানবের শাস্তা, বুদ্ধ, ভগবান।’ ধর্মের প্রতিও সে অবিচলিত শ্রদ্ধাসম্পন্ন হয়-‘ভগবানের ধর্ম সুন্দররূপে ব্যাখ্যাত, স্বয়ং দর্শনযোগ্য, কালাকাল বিরহিত, এসে দেখার যোগ্য, নির্বাণপ্রাপক এবং বিজ্ঞজন কর্তৃক জ্ঞাতব্য।’ এবং সে সংঘের প্রতিও অগাধ শ্রদ্ধাগুণে সমৃদ্ধ হয়-‘ভগবানের শ্রাবকসংঘ সুপথে প্রতিপন্ন, ঋজুপথে প্রতিপন্ন, ন্যায়-পথে প্রতিপন্ন, সমীচীন-পথে প্রতিপন্ন, ভগবানের শ্রাবকসংঘ যুগ্ম হিসেবে চারি যুগ্ম এবং পুদ্গল হিসেবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য (দক্ষিণার যোগ্য), অঞ্জলি (বন্দনা) করণীয় এবং জগতের অনুত্তর পুণ্যক্ষেত্র।’ সে অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞজন কর্তৃক প্রশংসিত (অদূষিত) এবং সমাধি লাভের সহায়ক শীলে সমন্নাগত হয়। এই চারিবিধ ধর্মে সমৃদ্ধ হয়।

৫. মহানাম, যেমন মনেকর, পূর্বাভিমুখী, পূর্বদিকে হেলে পড়া এবং পূর্বদিকে অবনত এক বৃক্ষ রয়েছে, যদি সেই বৃক্ষের মূল ছেদন করা হয়, তবে সেই বৃক্ষটি কোন দিকে হেলে পড়বে?”

৬. “ভন্তে, সেই বৃক্ষটি যেদিকে ঝুঁকে পড়েছে, যেদিকে হেলে আছে এবং যেদিকে অবনত, মূল ছেদন হলে সেদিকেই বৃক্ষটি হেলে পড়বে।”

৭. “ঠিক তদ্র্বপেই মহানাম, এই চারিবিধ ধর্মে গুণান্বিত আর্যশ্রাবক নির্বাণগামী, নির্বাণাভিমুখী এবং নির্বাণের দিকেই ক্রমাবনত হয়।” দ্বিতীয় সূত্র।

৩. গোধ সূত্র
১০১৯.১. কপিলবাস্তু নিদান। অনন্তর মহানাম শাক্য গোধ শাক্যের নিকট উপস্থিত হয়ে গোধ শাক্যকে এরূপ বললেন :

২. “হে গোধ, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে কয়টি গুণে গুণান্বিত বলে আপনি অবধারণ করেন?”

“হে মহানাম, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি তিনটি গুণে গুণান্বিত বলে অবধারণ করি। সেই তিনটি কী কী? যথা : এক্ষেত্রে মহানাম, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হন, যেমন : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ তিনি ধর্মের প্রতিও অটল শ্রদ্ধাসম্পন্ন হন; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই আর্যশ্রাবক এরূপে প্রসাদসম্পন্ন হন; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র।’ মহানাম, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি এই তিনটি গুণে গুণান্বিত বলে অবধারণ করি। আচ্ছা, মহানাম, আপনি অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে কয়টি গুণে গুণান্বিত বলে জানেন?”

৩. “হে গোধ, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি চারটি গুণে গুণান্বিত বলে অবধারণ করি। সেই চারটি কী কী? যথা : এক্ষেত্রে গোধ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হন, যেমন : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ তিনি ধর্মের প্রতিও অটল শ্রদ্ধাসম্পন্ন হন; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই আর্যশ্রাবক এরূপে প্রসাদসম্পন্ন হন; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র।’ তিনি আর্য প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলে বিভূষিত হন।’ গোধ, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি এই চারটি গুণে গুণান্বিত বলে অবধারণ করি।”

“আসুন মহানাম, ভগবানই তা ভাল জানবেন যে স্রোতাপন্ন ব্যক্তি এই এই গুণে গুণান্বিত নাকি নয়।”

“চলুন তাহলে গোধ, আমরা ভগবানের নিকটই যাই। ভগবানের নিকট উপস্থিত হয়ে এই বিষয়টি জানাব।”

৪. অতঃপর মহানাম শাক্য ও গোধ শাক্য উভয়েই ভগবানের নিকট গেলেন। ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে বসে মহানাম শাক্য ভগবানকে এরূপ বললেন :

“ভন্তে, আমি গোধ শাক্যের নিকট গিয়ে তাকে এরূপ বলি-‘হে গোধ, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে কয়টি গুণে গুণান্বিত বলে আপনি অবধারণ করেন?’ এরূপ জিজ্ঞাসিত হলে গোধ শাক্য আমাকে বলেন :

“হে মহানাম, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি তিনটি গুণে গুণান্বিত বলে অবধারণ করি। সেই তিনটি কী কী? যথা : এক্ষেত্রে মহানাম, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হন, যেমন : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ তিনি ধর্মের প্রতিও অটল শ্রদ্ধাসম্পন্ন হন; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই আর্যশ্রাবক এরূপে প্রসাদসম্পন্ন হন; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র।’ মহানাম, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি এই তিনটি গুণে গুণান্বিত বলে অবধারণ করি। আচ্ছা, মহানাম, আপনি অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে কয়টি গুণে গুণান্বিত বলে জানেন?’

ভন্তে, গোধ শাক্যের প্রশ্নের জবাবে আমি তাকে বলি-‘হে গোধ, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি চারটি গুণে গুণান্বিত বলে অবধারণ করি। সেই চারটি কী কী? যথা :এক্ষেত্রে গোধ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হন, যেমন : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ তিনি ধর্মের প্রতিও অটল শ্রদ্ধাসম্পন্ন হন; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই আর্যশ্রাবক এরূপে প্রসাদসম্পন্ন হন; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র।’ তিনি আর্য প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলে বিভূষিত হন।’ গোধ, অবিনিপাতধর্মী, নিয়ত সম্বোধিপরায়ণ, স্রোতাপন্ন ব্যক্তিকে আমি এই চারটি গুণে গুণান্বিত বলে অবধারণ করি।’

ভন্তে, এরূপ আলোচনার প্রেক্ষিতে গোধ শাক্য আমাকে বলেন :

‘আসুন, মহানাম, ভগবানই তা ভাল জানবেন যে স্রোতাপন্ন ব্যক্তি এই এই গুণে গুণান্বিত নাকি নয়।’

৫. এক্ষেত্রে ভন্তে, যদি যেকোনো দুটি বিষয় একত্রে উদ্ভুত হয় যার এক পক্ষে ভগবান এবং অপর পক্ষে ভিক্ষু-ভিক্ষুণীসংঘ, উপাসক-উপাসিকাবৃন্দা, সমস্ত দেবলোক, মারলোক, ব্রহ্মা, শ্রমণ-ব্রাহ্মণ এবং দেব-মনুষ্যসহ পুরো মানবজাতি, তাহলে ভগবানের পক্ষাবলম্বীই আমি হব। ভন্তে, আমাকে এতদূর প্রসন্ন বলে ভগবান অবধারণ করুক।”

ভগবান বললেন :

“হে গোধ, এরূপ মনোভাব ব্যক্তকারী মহানাম শাক্যের সম্পর্কে তুমি কী বল?”

“ভন্তে, এরূপ মনোভাব ব্যক্তকারী মহানাম শাক্যের সম্পর্কে কল্যাণ, কুশল ব্যতীত অন্য কিছুই বলার নেই।” তৃতীয় সূত্র।

৪. প্রথম সরণানি শাক্য সূত্র
১০২০.১.কপিলবাস্তু নিদান। সে সময়ে সরণানি শাক্য কালগত হয়েছিলেন। ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ’-রূপে ভগবান কর্তৃক তিনি আখ্যাত হলেন। তা শুনে বহু শাক্য একত্রে মিলিত হয়ে অসন্তোষ ভরে বিড়বিড় করতে লাগলেন, মনমরা হলেন এবং এরূপে প্রকাশ্যে ক্ষোভ প্রকাশ করতে লাগলেন যে-“সত্যিই আশ্চর্য! মহাশয়, সত্যিই অদ্ভুত! বর্তমানে কে না স্রোতাপন্ন হতে পারবে! সরণানি শাক্য যখন কালগত হলেন, তখন ভগবান ঘোষণা করলেন যে, সে নাকি ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ।’ সরণানি শাক্য তো ছিলেন শিক্ষার প্রতি দুর্বলতা প্রকাশকারী এক মদ্যপী।”

অতঃপর মহানাম শাক্য ভগবানের নিকট উপস্থিত হয়ে ভগবানকে অভিবাদন করে একান্তে বসলেন। একান্তে উপবিষ্ট হয়ে মহানাম শাক্য ভগবানকে এরূপ বললেন :

২. “ভন্তে, কিছুদিন হলো সরণানি শাক্য কালগত হয়েছেন। ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ’-রূপে ভগবান কর্তৃক তিনি আখ্যাত হয়েছিলেন। তা শুনে বহু শাক্য একত্রে মিলিত হয়ে অসন্তোষ ভরে বিড়বিড় করতে লাগলেন, মনমরা হলেন এবং এরূপে প্রকাশ্যে ক্ষোভ প্রকাশ করতে লাগলেন যে-“সত্যিই আশ্চর্য! মহাশয়, সত্যিই অদ্ভুত! বর্তমানে কে না স্রোতাপন্ন হতে পারবে! সরণানি শাক্য যখন কালগত হলেন, তখন ভগবান ঘোষণা করলেন যে সে নাকি ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ।’ সরণানি শাক্য তো ছিলেন শিক্ষার প্রতি দুর্বলতা প্রকাশকারী এক মদ্যপী।”

৩. “হে মহানাম, যে দীর্ঘদিন বুদ্ধের শরণাগত, ধর্মের ও সংঘের শরণাগত উপাসক, সে কীরূপে বিনিপাত নরকে যাবে? মহানাম, যদি কেউ যথার্থরূপে ভাষণকালে বলে যে, ‘ইনি দীর্ঘদিন বুদ্ধের শরণাগত, ধর্মের ও সংঘের শরণাগত উপাসক’ তাহলে সরণানি শাক্যের প্রতিই তা যথার্থরূপে বলা চলে। সেই সরণানি শাক্য কীরূপে বিনিপাত নরকে উৎপন্ন হবে!

৪.এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; সে হয় তড়িৎ বুদ্ধি ও প্রত্যুৎপন্নমতিসম্পন্ন এবং বিমুক্তিগুণে গুণান্বিত। সে আসবসমূহের ক্ষয়ে অনাসব এবং ইহজীবনে স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি উপলব্ধি করে লাভ করে অবস্থান করে। মহানাম, এই ব্যক্তি নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; সে হয় তড়িৎ বুদ্ধি ও প্রত্যুৎপন্নমতিসম্পন্ন কিন্তু বিমুক্তিগুণে গুণান্বিত নয়। সে পঞ্চবিধ নিম্নভাগীয় সংযোজনসমূহ পরিক্ষয় করে উপপাতিকরূপে ব্রহ্মলোকে উৎপন্ন হয়ে সে জগৎ হতে অন্যত্র পুনর্জন্ম লাভ না করে সেখানেই পরিনির্বাণ লাভ করে। মহানাম, এই ব্যক্তিও নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’;কিন্তু সে তড়িৎ বুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। সে ত্রিবিধ সংযোজন পরিক্ষয় করে রাগ-দ্বেষ ও মোহের লঘুতা সাধন করে সকৃদাগামী হয়। এবং একবারমাত্র এই জগতে জন্মধারণ করে দুঃখের অন্তসাধন করে। মহানাম, এই ব্যক্তিও নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’;কিন্তু সে তড়িৎবুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। সে ত্রিবিধ সংযোজন পরিক্ষয় করে অবিনিপাতধর্মী, নিয়ত সম্বোধিপরায়ণ, স্রোতাপন্ন হয়। মহানাম, এই ব্যক্তিও নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে অবিচলিত প্রসাদসম্পন্ন হয় না;যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও অবিচলিত শ্রদ্ধাসম্পন্ন হয় না; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে অবিচলিত প্রসাদসম্পন্ন হয় না; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; এবং সে তড়িৎ বুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। কিন্তু তার নিকট শ্রদ্ধা-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয় বিদ্যমান থাকে। সে তথাগত প্রবর্তিত ধর্মদেশনাদি মাত্র প্রজ্ঞা দ্বারা উপলব্ধি করে অনুমোদন করে। মহানাম, এই ব্যক্তিও নরকে গমন করে না, তির্যকযোনি, প্রেতলোক এবং অপায়-দুর্গতি তথা বিনিপাতেও গমন করে না।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে অবিচলিত প্রসাদসম্পন্ন হয় না; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও অবিচলিত শ্রদ্ধাসম্পন্ন হয় না; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে অবিচলিত প্রসাদসম্পন্ন হয় না; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; এবং সে তড়িৎ বুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। কিন্তু তার নিকট শ্রদ্ধা-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয় বিদ্যমান থাকে। তথাগতের প্রতি তার শুধু শ্রদ্ধা ও প্রেম মাত্রই বিদ্যমান। মহানাম, এই ব্যক্তিও নরকে গমন করে না, তির্যকযোনি, প্রেতলোক এবং অপায়-দুর্গতি তথা বিনিপাতেও গমন করে না।

মহানাম, এই মহাশাল বৃক্ষসমূহ[127] যদি সুভাষণ ও দুর্ভাষণ সম্পর্কে জ্ঞাত থাকতো তবে মহাশাল বৃক্ষ সম্পর্কেও আমি বলতাম যে, ‘এরা স্রোতাপন্ন, অবিনিপাতধর্মী ও নিয়ত সম্বোধিপরায়ণ।’ তাহলে সরণানি শাক্য সম্পর্কে কেন অন্যথা হবে! মহানাম, সরণানি শাক্য মরণকালে ত্রিবিধ শিক্ষা[128] পূর্ণ করেছিল। চতুর্থ সূত্র।

৫. দ্বিতীয় সরণানি সূত্র
১০২১.১. কপিলবাস্তু নিদান। সে-সময়ে সরণানি শাক্য কালগত হয়েছিলেন। ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ’-রূপে ভগবান কর্তৃক তিনি আখ্যাত হলেন। তা শুনে বহু শাক্য একত্রে মিলিত হয়ে অসন্তোষ ভরে বিড়বিড় করতে লাগলেন, মনমরা হলেন এবং এরূপে প্রকাশ্যে ক্ষোভ প্রকাশ করতে লাগলেন যে-“সত্যিই আশ্চর্য! মহাশয়, সত্যিই অদ্ভুত! বর্তমানে কে না স্রোতাপন্ন হতে পারবে! সরণানি শাক্য যখন কালগত হলেন, তখন ভগবান ঘোষণা করলেন যে, সে নাকি ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ।’ সরণানি শাক্য তো ছিলেন শিক্ষা অপরিপূর্ণকারী।”

অতঃপর মহানাম শাক্য ভগবানের নিকট উপস্থিত হয়ে ভগবানকে অভিবাদন করে একান্তে বসলেন। একান্তে উপবিষ্ট হয়ে মহানাম শাক্য ভগবানকে এরূপ বললেন :

২. “ভন্তে, কিছুদিন হলো সরণানি শাক্য কালগত হয়েছেন। ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ’-রূপে ভগবান কর্তৃক তিনি আখ্যাত হয়েছিলেন। তা শুনে বহু শাক্য একত্রে মিলিত হয়ে অসন্তোষ ভরে বিড়বিড় করতে লাগলেন, মনমরা হলেন এবং এরূপে প্রকাশ্যে ক্ষোভ প্রকাশ করতে লাগলেন যে-“সত্যিই আশ্চর্য! মহাশয়, সত্যিই অদ্ভুত! বর্তমানে কে না স্রোতাপন্ন হতে পারবে! সরণানি শাক্য যখন কালগত হলেন, তখন ভগবান ঘোষণা করলেন যে, সে নাকি ‘স্রোতাপন্ন, অবিনিপাতধর্মী ও নিয়ত সম্বোধিপরায়ণ।’ সরণানি শাক্য তো ছিলেন শিক্ষা অপূর্ণকারী।”

৩. “হে মহানাম, যে দীর্ঘদিন বুদ্ধের শরণাগত, ধর্মের ও সংঘের শরণাগত উপাসক, সে কীরূপে বিনিপাত নরকে যাবে? মহানাম, যদি কেউ যথার্থরূপে ভাষণকালে বলে যে, ‘ইনি দীর্ঘদিন বুদ্ধের শরণাগত, ধর্মের ও সংঘের শরণাগত উপাসক’ তাহলে সরণানি শাক্যের প্রতিই তা যথার্থরূপে বলা চলে। সেই সরণানি শাক্য কীরূপে বিনিপাত নরকে উৎপন্ন হবে!

৪. এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে একান্ত বিশ্বাসী ও অভিপ্রসন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও একান্ত বিশ্বাসী ও অভিপ্রসন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে একান্ত বিশ্বাসী ও অভিপ্রসন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; সে হয় তড়িৎ বুদ্ধি ও প্রত্যুৎপন্নমতিসম্পন্ন এবং বিমুক্তিগুণে গুণান্বিত। সে আসবসমূহের ক্ষয়ে অনাসব এবং ইহজীবনে স্বয়ং অভিজ্ঞা দ্বারা চিত্তবিমুক্তি ও প্রজ্ঞাবিমুক্তি উপলব্ধি করে লাভ করে অবস্থান করে। মহানাম, এই ব্যক্তি নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে একান্ত বিশ্বাসী ও অভিপ্রসন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও একান্ত বিশ্বাসী ও অভিপ্রসন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে একান্ত বিশ্বাসী ও অভিপ্রসন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; সে হয় তড়িৎ বুদ্ধি ও প্রত্যুৎপন্নমতিসম্পন্ন কিন্তু বিমুক্তিগুণে গুণান্বিত নয়। সে পঞ্চবিধ নিম্নভাগীয় সংযোজনসমূহ পরিক্ষয় করে অন্তরা-পরিনির্বাণলাভী (অনাগামী) হয়, পুনর্জন্ম ক্ষীণ করে নির্বাণলাভী, অসংস্কার বা অনুৎপত্তিহেতু পরিনির্বাণলাভী, সসংস্কার পরিনির্বাণলাভী হয় এবং অকনিষ্ঠগামী, ঊর্ধ্বস্রোতা হয়। মহানাম, এই ব্যক্তিও নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে একান্ত বিশ্বাসী ও অভিপ্রসন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও একান্ত বিশ্বাসী ও অভিপ্রসন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে একান্ত বিশ্বাসী ও অভিপ্রসন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; কিন্তু সে তড়িৎ বুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। সে ত্রিবিধ সংযোজন পরিক্ষয় করে রাগ-দ্বেষ ও মোহের লঘুতা সাধন করে সকৃদাগামী হয়। এবং একবারমাত্র এই জগতে জন্মধারণ করে দুঃখের অন্তসাধন করে। মহানাম, এই ব্যক্তিও নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে একান্ত বিশ্বাসী ও অভিপ্রসন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও একান্ত বিশ্বাসী ও অভিপ্রসন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে একান্ত বিশ্বাসী ও অভিপ্রসন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; কিন্তু সে তড়িৎ বুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। সে ত্রিবিধ সংযোজন পরিক্ষয় করে অবিনিপাতধর্মী, নিয়ত সম্বোধিপরায়ণ, স্রোতাপন্ন হয়। মহানাম, এই ব্যক্তিও নরক হতে মুক্ত, তির্যকযোনি, প্রেতলোক এবং অপায়-দুর্গতি তথা বিনিপাত হতেও বিমুক্ত।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে একান্ত বিশ্বাসী ও অভিপ্রসন্ন হয় না; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও একান্ত বিশ্বাসী ও অভিপ্রসন্ন হয় না; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে একান্ত বিশ্বাসী ও অভিপ্রসন্ন হয় না; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; এবং সে তড়িৎ বুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। কিন্তু তার নিকট শ্রদ্ধা-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয় বিদ্যমান থাকে। সে তথাগত প্রবর্তিত ধর্মদেশনাদি মাত্র প্রজ্ঞা দ্বারা উপলব্ধি করে অনুমোদন করে। মহানাম, এই ব্যক্তিও নরকে গমন করে না, তির্যকযোনি, প্রেতলোক এবং অপায়-দুর্গতি তথা বিনিপাতেও গমন করে না।

এক্ষেত্রে মহানাম, কোনো কোনো ব্যক্তি বুদ্ধের প্রতি এরূপে একান্ত বিশ্বাসী ও অভিপ্রসন্ন হয় না; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও একান্ত বিশ্বাসী ও অভিপ্রসন্ন হয় না; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ এবং সংঘের প্রতিও সেই ব্যক্তি এরূপে একান্ত বিশ্বাসী ও অভিপ্রসন্ন হয় না; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’; এবং সে তড়িৎ বুদ্ধি ও প্রত্যুৎপন্নমতিসম্পন্ন হয় না এবং বিমুক্তিগুণেও গুণান্বিত হয় না। কিন্তু তার নিকট শ্রদ্ধা-ইন্দ্রিয়, স্মৃতি-ইন্দ্রিয়, সমাধি-ইন্দ্রিয় ও প্রজ্ঞা-ইন্দ্রিয় বিদ্যমান থাকে। তথাগতের প্রতি তার শুধু শ্রদ্ধা ও প্রেম মাত্রই বিদ্যমান। মহানাম, এই ব্যক্তিও নরকে গমন করে না, তির্যকযোনি, প্রেতলোক এবং অপায়-দুর্গতি তথা বিনিপাতেও গমন করে না।

৫. যেমন, মহানাম, গোঁজ (কীলক) প্রভৃতি উপড়ে ফেলা হয়নি এমন অনুর্বরা ক্ষেত্রে, চাষের অনুপোযোগী ভূমিতে যদি খণ্ডিত, পচাঁ, বাতাতাপে বিনষ্ট, জীর্ণ বীজাদি বপিত হয় এবং যথাসময়ে বৃষ্টিপাতও না হয়, তবে কি সেই বীজসমূহের অঙ্কুরোদ্গম হওয়া, ক্রমবৃদ্ধি পাওয়া এবং পূর্ণ-উদ্ভিদরূপে বিকশিত হওয়া সম্ভব?”

“না, ভন্তে, অসম্ভব।”

“এরূপেই, মহানাম,এক্ষেত্রে ধর্ম ভুলভাবে ব্যাখ্যাত হয়, দুর্বোধ্য, বিমুক্তিতে উপনীত করায় না, উপশমে সংবর্তিত করে না এবং সম্যকসম্বুদ্ধ কর্তৃক ঘোষিত হয় না। ইহাকে আমি বলি অনুর্বরা ক্ষেত্র। আর সেরূপ ধর্মে ধর্মানুধর্ম প্রতিপন্ন হয়ে, সমীচীন পথে প্রতিপন্ন হয়ে, অনুধর্মাচারী হয়ে শিষ্যের অবস্থান করাকে আমি বলি ‘নষ্টবীজ’।

যেমন, মহানাম, গোঁজ (কীলক) প্রভৃতি উৎপাটিত উর্বরা ক্ষেত্রে, চাষের উপোযোগী ভূমিতে যদি অখণ্ডিত, উত্তম, বাতাতাপে অবিনষ্ট, সরস বীজাদি উত্তমরূপে বপিত হয় এবং যথাসময়ে বৃষ্টিপাতও হয়, তবে কি সেই বীজসমূহের অঙ্কুরোদ্গম হওয়া, ক্রমবৃদ্ধি পাওয়া এবং পূর্ণ উদ্ভিদরূপে বিকশিত হওয়া সম্ভব?”

“হ্যাঁ, ভন্তে, সম্ভব।”

“এরূপেই মহানাম,এক্ষেত্রে ধর্ম উত্তমরূপে ব্যাখ্যাত হয়, সহজবোধ্য, বিমুক্তিতে উপনয়ন করায়, উপশম লাভে পরিচালিত করায় এবং সম্যকসম্বুদ্ধ কর্তৃক ঘোষিত হয়। ইহাকে আমি বলি উর্বরা ক্ষেত্র। আর সেরূপ ধর্মে ধর্মানুধর্ম প্রতিপন্ন হয়ে, সমীচীন পথে প্রতিপন্ন হয়ে, অনুধর্মাচারী হয়ে শিষ্যের অবস্থান করাকে আমি বলি ‘সুবীজ’। তাহলে সরণানি শাক্য সম্পর্কে কেন অন্যথা হবে! মহানাম, সরণানি শাক্য মরণকালে শিক্ষাপদ পরিপূর্ণ করেছিল।” পঞ্চম সূত্র।

৬. প্রথম অনাথপিণ্ডিক সূত্র
১০২২.১. শ্রাবস্তী নিদান। সেই সময়ে গৃহপতি অনাথপিণ্ডিক রোগগ্রস্ত, রোগ-যন্ত্রণায় দুঃখিত ও অত্যন্ত অসুস্থ ছিলেন। অতঃপর গৃহপতি অনাথপিণ্ডিক জনৈক কর্মচারীকে ডেকে বললেন :

২. “ওহে! এদিক এসো। যেখানে আয়ুষ্মান সারিপুত্র ভন্তে অবস্থান করছেন সেখানে গিয়ে আমার কথা উলেৱ্লখ করে ভন্তের পাদপদ্মে নতশিরে বন্দনা জানিয়ে বলবে-‘ভন্তে, গৃহপতি অনাথপিণ্ডিক রোগগ্রস্ত, রোগ-যন্ত্রণায় দুঃখিত ও অত্যন্ত অসুস্থ। তিনি আয়ুষ্মান সারিপুত্র ভন্তের পাদপদ্মে নতশিরে বন্দনা জানাচ্ছেন।’ এরূপ বলার পর ভন্তে মহোদয়কে পুনরায় বলবে-‘ভন্তে, তা উত্তম হয় যদি আয়ুষ্মান সারিপুত্র অনুকম্পাপূর্বক গৃহপতি অনাথপিণ্ডিকের গৃহে গমন করেন।’”

‘যথা আজ্ঞা’ বলে সেই গৃহস্থ কর্মচারী গৃহপতি অনাথপিণ্ডিককে সম্মতি দিয়ে আয়ুষ্মান সারিপুত্রের নিকট গেলেন। সারিপুত্রের নিকট উপস্থিত হয়ে তাকে অভিবাদন করে একপাশে বসলেন। একপাশে উপবেশনের পর সেই কর্মচারী আয়ুষ্মান সারিপুত্রকে এরূপ বললেন :

৩. “ভন্তে, গৃহপতি অনাথপিণ্ডিক রোগগ্রস্ত, রোগ-যন্ত্রণায় দুঃখিত ও অত্যন্ত অসুস্থ। তিনি আয়ুষ্মান সারিপুত্র ভন্তের পাদপদ্মে নতশিরে বন্দনা জানাচ্ছেন।’ এবং এরূপ বলেছেন, ‘ভন্তে, তা উত্তম হয় যদি আয়ুষ্মান সারিপুত্র অনুকম্পাপূর্বক গৃহপতি অনাথপিণ্ডিকের গৃহে গমন করেন।’”

আয়ুষ্মান সারিপুত্র নীরবে সম্মত হলেন। অতঃপর আয়ুষ্মান সারিপুত্র পূর্বাহ্ণ সময়ে পরিধেয় বস্ত্র পরিধান করে পাত্র-চীবর সাথে নিয়ে আয়ুষ্মান আনন্দের পশ্চাৎগামী হয়ে গৃহপতি অনাথপিণ্ডিকের গৃহে গেলেন। তথায় উপস্থিত হয়ে নির্ধারিত আসনে বসলেন। আসনে উপবিষ্ট হয়ে আয়ুষ্মান সারিপুত্র গৃহপতি অনাথপিণ্ডিককে এরূপ জিজ্ঞাসা করলেন :

৫. “হে গৃহপতি, আপনার রোগ উপশম হচ্ছে কি? আগের চেয়ে সুস্থ লাগছে কি? আপনার দুঃখবেদনা বৃদ্ধি না পেয়ে হ্রাস পাচ্ছে কি? আপনার ব্যাধি বৃদ্ধি না পেয়ে হ্রাস পাওয়ার কোনো লক্ষণ কি দেখা যাচ্ছে?”

“ভন্তে, আমার রোগ আরোগ্য হচ্ছে না, আগের চেয়েও সুস্থবোধ করছি না। আমার রোগের যাতনা না কমে বাড়ছে। হ্রাস পাওয়ার কোনো লক্ষণও নেই, বরঞ্চ দিন দিন তা বাড়ছে।”

৬. “হে গৃহপতি, বুদ্ধের প্রতি যেরূপ অপ্রসন্নতাহেতু অশ্রুতবান পৃথগ্‌জন (সাধারণজন) কায়ভেদে মৃত্যুর পর অপায়, দুর্গতি, বিনিপাত নরকে উৎপন্ন হয়, বুদ্ধের প্রতি সেরূপ অপ্রসন্নতা আপনার মধ্যে অবিদ্যমান। অধিকন্তু গৃহপতি, আপনার নিকট বুদ্ধের প্রতি অবিচলিত শ্রদ্ধা বা প্রসন্নতা বিদ্যমান; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সেই বুদ্ধের প্রতি অবিচলিত শ্রদ্ধা যদি আপনি নিজ মধ্যে বিদ্যমান দেখতে পান তাহলে আপনার দুঃখবেদনা শীঘ্র উপশম হতে পারে।

গৃহপতি, ধর্মের প্রতি যেরূপ অপ্রসন্নতাহেতু অশ্রুতবান পৃথগ্‌জন (সাধারণজন) কায়ভেদে মৃত্যুর পর অপায়, দুর্গতি, বিনিপাত নরকে উৎপন্ন হয়, ধর্মের প্রতি সেরূপ অপ্রসন্নতা আপনার মধ্যে অবিদ্যমান। অধিকন্তু গৃহপতি,আপনার নিকট ধর্মের প্রতি অবিচলিত শ্রদ্ধা বা প্রসন্নতা বিদ্যমান; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সেই ধর্মের প্রতি অবিচলিত শ্রদ্ধা যদি আপনি নিজ মধ্যে বিদ্যমান দেখতে পান তাহলে আপনার দুঃখবেদনা শীঘ্র উপশম হতে পারে।

গৃহপতি, সংঘের প্রতি যেরূপ অপ্রসন্নতাহেতু অশ্রুতবান পৃথগ্‌জন (সাধারণজন) কায়ভেদে মৃত্যুর পর অপায়, দুর্গতি, বিনিপাত নরকে উৎপন্ন হয়, সংঘের প্রতি সেরূপ অপ্রসন্নতা আপনার মধ্যে অবিদ্যমান। অধিকন্তু গৃহপতি, আপনার নিকট সংঘের প্রতি অবিচলিত শ্রদ্ধা বা প্রসন্নতা বিদ্যমান; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। সেই সংঘের প্রতি অবিচলিত শ্রদ্ধা যদি আপনি নিজ মধ্যে বিদ্যমান দেখতে পান তাহলে আপনার দুঃখবেদনা শীঘ্র উপশম হতে পারে।

গৃহপতি, যেরূপ দুঃশীলাচারে পূর্ণ অশ্রুতবান পৃথগ্‌জন (সাধারণজন) কায়ভেদে মৃত্যুর পর অপায়, দুর্গতি, বিনিপাত নরকে উৎপন্ন হয়, সেরূপ দুঃশীলাচার আপনি করেননি। অধিকন্তু গৃহপতি, আপনার নিকট আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহ বিদ্যমান। আর্যগণের প্রশংসিত সেই শীলসমূহ যদি আপনি নিজ মধ্যে বিদ্যমান দেখতে পান তাহলে আপনার দুঃখবেদনা শীঘ্র উপশম হতে পারে।

গৃহপতি, যেরূপ মিথ্যাদৃষ্টি, মিথ্যা সংঙ্কল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি,মিথ্যা সমাধি, মিথ্যা জ্ঞান এবং মিথ্যা বিমুক্তিতে সমন্নাগত অশ্রুতবান পৃথগ্‌জন (সাধারণজন) কায়ভেদে মৃত্যুর পর অপায়, দুর্গতি, বিনিপাত নরকে উৎপন্ন হয়, সেরূপ মিথ্যাদৃষ্টি, মিথ্যা সংঙ্কল্প, মিথ্যা বাক্য, মিথ্যা কর্ম, মিথ্যা জীবিকা, মিথ্যা প্রচেষ্টা, মিথ্যা স্মৃতি, মিথ্যা সমাধি, মিথ্যা জ্ঞান এবং মিথ্যা বিমুক্তি আপনার মধ্যে অবিদ্যমান। অধিকন্তু গৃহপতি, আপনার নিকট সম্যক দৃষ্টি, সম্যক সংঙ্কল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি, সম্যক সমাধি, সম্যকজ্ঞান এবং সম্যক বিমুক্তি বিদ্যমান। সেই সম্যক দৃষ্টি, সম্যক সংঙ্কল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি, সম্যক সমাধি, সম্যকজ্ঞান এবং সম্যক বিমুক্তি যদি আপনি নিজ মধ্যে বিদ্যমান দেখতে পান তাহলে আপনার দুঃখবেদনা শীঘ্র উপশম হতে পারে।”

৭. অতঃপর গৃহপতি অনাথপিণ্ডিকের শীঘ্রই রোগবেদনা বিদূরিত হলো। তারপর গৃহপতি অনাথপিণ্ডিক স্বয়ং আয়ুষ্মান সারিপুত্র ও আনন্দ ভন্তেকে আহারাদি পরিবেশন করলেন। যখন আয়ুষ্মান সারিপুত্রকে ভোজনকৃত্য শেষ করে পাত্র হতে হাত সরিয়ে নিতে দেখলেন তখন গৃহপতি অনাথপিণ্ডিক এক নিচু আসন বিছিয়ে একপাশে বসলেন। একপাশে উপবিষ্ট অনাথপিণ্ডিক গৃহপতিকে আয়ুষ্মান সারিপুত্র এই গাথার মাধ্যমে অনুমোদন করলেন :

“তথাগতের প্রতি যার শ্রদ্ধা অবিচল,

প্রতিষ্ঠিত শ্রদ্ধা তার বিগত হয় মল।

আর্যগণের প্রশংসিত, মনোজ্ঞ তিনি,

নির্মল শীল পালনে রত আছেন যিনি।

যথাযথভাবে যে করে সংঘকে দর্শন,

সেহেতু লভে সে প্রসাদ, হয় পুণ্য বর্ধন;

অদরিদ্ররূপে তাকে করা যায় অভিহিত,

অব্যর্থ তার জীবনধারণ এ লোকে সতত।

সেহেতু জ্ঞানীজন পালন করুন অনুক্ষণ,

বুদ্ধের শাসন সদা করুন অনুস্মরণ;

শ্রদ্ধা, শীল পালনে আর ধর্মে প্রসাদিত,

নিত্য থাকুন যুক্ত এই তিনে অবিরত।”

অতঃপর আয়ুষ্মান সারিপুত্র অনাথপিণ্ডিক গৃহপতিকে এই গাথার মাধ্যমে অনুমোদন করে আসন হতে উঠে প্রস্থান করলেন। তারপর আয়ুষ্মান আনন্দ ভগবান সমীপে উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট আয়ুষ্মান আনন্দকে ভগবান জিজ্ঞাসা করলেন :

৮. “হে আনন্দ, তুমি এই দিনের বেলায় কোথা হতে আসছ?”

“ভন্তে, আয়ুষ্মান সারিপুত্র কর্তৃক গৃহপতি অনাথপিণ্ডিক এই এই উপদেশের মাধ্যমে উপদিষ্ট হয়েছেন।”

“আনন্দ, সারিপুত্র পণ্ডিত। এমনি মহাপ্রাজ্ঞ যে, সে স্রোতাপত্তির চারি অঙ্গ দশ প্রকারে[129] বিভাগ করতে পারবে।” ষষ্ঠ সূত্র।

৭. দ্বিতীয় অনাথপিণ্ডিক সূত্র
১০২৩.১. শ্রাবস্তী নিদান। সেই সময়ে গৃহপতি অনাথপিণ্ডিক রোগগ্রস্ত, রোগ-যন্ত্রণায় দুঃখিত ও অত্যন্ত অসুস্থ ছিলেন। অতঃপর গৃহপতি অনাথপিণ্ডিক জনৈক কর্মচারীকে ডেকে বললেন :

২. “ওহে! এদিক এসো। যেখানে আয়ুষ্মান আনন্দ ভন্তে অবস্থান করছেন সেখানে গিয়ে আমার কথা উল্লেখ করে ভন্তের পাদপদ্মে নতশিরে বন্দনা জানিয়ে বলবে-‘ভন্তে, গৃহপতি অনাথপিণ্ডিক রোগগ্রস্ত, রোগ-যন্ত্রণায় দুঃখিত ও অত্যন্ত অসুস্থ। তিনি আয়ুষ্মান আনন্দ ভন্তের পাদপদ্মে নতশিরে বন্দনা জানাচ্ছেন।’ এরূপ বলার পর ভন্তে মহোদয়কে পুনরায় বলবে-‘ভন্তে, তা উত্তম হয় যদি আয়ুষ্মান আনন্দ অনুকম্পাপূর্বক গৃহপতি অনাথপিণ্ডিকের গৃহে গমন করেন।’”

‘যথা আজ্ঞা’ বলে সেই গৃহস্থ কর্মচারী গৃহপতি অনাথপিণ্ডিককে সম্মতি দিয়ে আয়ুষ্মান আনন্দের নিকট গেলেন। আনন্দের নিকট উপস্থিত হয়ে তাকে অভিবাদন করে একপাশে বসলেন। একপাশে উপবেশনের পর সেই কর্মচারী আয়ুষ্মান আনন্দের এরূপ বললেন :

৩. “ভন্তে, গৃহপতি অনাথপিণ্ডিক রোগগ্রস্ত, রোগ-যন্ত্রণায় দুঃখিত ও অত্যন্ত অসুস্থ। তিনি আয়ুষ্মান আনন্দ ভন্তের পাদপদ্মে নতশিরে বন্দনা জানাচ্ছেন।’ এবং এরূপ বলেছেন, ‘ভন্তে, তা উত্তম হয় যদি আয়ুষ্মান আনন্দ অনুকম্পাপূর্বক গৃহপতি অনাথপিণ্ডিকের গৃহে গমন করেন।’”

আয়ুষ্মান আনন্দ নিরবে সম্মত হলেন। অতঃপর আয়ুষ্মান আনন্দ পূর্বাহ্ণ সময়ে পরিধেয় বস্ত্র পরিধান করে পাত্র-চীবর সাথে নিয়ে গৃহপতি অনাথপিণ্ডিকের গৃহে গেলেন। তথায় উপস্থিত হয়ে নির্ধারিত আসনে বসলেন। আসনে উপবিষ্ট হয়ে আয়ুষ্মান আনন্দ গৃহপতি অনাথপিণ্ডিককে এরূপ জিজ্ঞাসা করলেন :

৫. “হে গৃহপতি, আপনার রোগ উপশম হচ্ছে কি? আগের চেয়ে সুস্থলাগছে কি? আপনার দুঃখবেদনা বৃদ্ধি না পেয়ে হ্রাস পাচ্ছে কি? আপনার ব্যাধি বৃদ্ধি না পেয়ে হ্রাস পাওয়ার কোনো লক্ষণ কি দেখা যাচ্ছে?”

“ভন্তে, আমার রোগ আরোগ্য হচ্ছে না, আগের চেয়েও সুস্থবোধকরছি না। আমার রোগের যাতনা না কমে বাড়ছে। হ্রাস পাওয়ার কোনো লক্ষণও নেই বরঞ্চ দিন দিন তা বাড়ছে।”

৬. “হে গৃহপতি, চারটি বিষয়ে সমৃদ্ধ অশ্রুতবান, পৃথগ্‌জন (সাধারণজন) ব্যক্তির নিজ মৃত্যুর পর কি হবে এই ভেবে উত্রাস, ভীতি এবং মরণ-ভয় উৎপন্ন হয়। সেই চার কী কী? এক্ষেত্রে গৃহপতি, অশ্রুতবান পৃথগ্‌জন বুদ্ধ-ধর্ম-সংঘের প্রতি শ্রদ্ধাহীন হয় এবং দুঃশীলে পূর্ণ থাকে। বুদ্ধ-ধর্ম-সংঘের প্রতি অশ্রদ্ধা নিজ মধ্যে দেখতে পেয়ে এবং নিজকে দুঃশীলরূপে জানতে পেরে তার নিজ মৃত্যুর পর কি হবে এই ভেবে উত্রাস, ভীতি এবং মরণ-ভয় উৎপন্ন হয়।

৭. গৃহপতি, চারটি বিষয়ে সমৃদ্ধ শ্রুতবান, আর্যশ্রাবকের নিজ মৃত্যুর পর কি হবে এই ভেবে উত্রাস, ভীতি এবং মরণ-ভয় উৎপন্ন হয় না। সেই চার কী কী? এক্ষেত্রে গৃহপতি, শ্রুতবান আর্যশ্রাবক বুদ্ধের প্রতি এরূপে অবিচলিত শ্রদ্ধাসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন,সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সেই বুদ্ধের প্রতি অবিচলিত শ্রদ্ধা নিজ মধ্যে দেখতে পেয়ে তার নিজ মৃত্যুর পর কি হবে এই ভেবে উত্রাস, ভীতি এবং মরণ-ভয় উৎপন্ন হয় না। পুনশ্চ গৃহপতি,শ্রুতবান আর্যশ্রাবক ধর্মের প্রতি এরূপে অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সেই ধর্মের প্রতি অবিচলিত শ্রদ্ধা নিজ মধ্যে দেখতে পেয়ে তার নিজ মৃত্যুর পর কি হবে এই ভেবে উত্রাস, ভীতি এবং মরণ-ভয় উৎপন্ন হয় না। পুনশ্চ, গৃহপতি, শ্রুতবান আর্যশ্রাবকসংঘের প্রতি এরূপে অবিচলিত শ্রদ্ধাসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। সেই সংঘের প্রতি অবিচলিত শ্রদ্ধা নিজ মধ্যে দেখতে পেয়ে তার নিজ মৃত্যুর পর কি হবে এই ভেবে উত্রাস, ভীতি এবং মরণ-ভয় উৎপন্ন হয় না। পুনশ্চ গৃহপতি, শ্রুতবান আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। আর্যগণের প্রশংসিত সেই শীলসমূহ নিজ মধ্যে দেখতে পেয়ে তার নিজ মৃত্যুর পর কি হবে এই ভেবে উত্রাস, ভীতি এবং মরণ-ভয় উৎপন্ন হয় না।”

৮. “ভন্তে, আনন্দ, আমি ভয় পাচ্ছি না। কী বা আমি ভয় করব? ভন্তে, আমি বুদ্ধ-ধর্ম-সংঘের প্রতি অবিচলিত শ্রদ্ধাসম্পন্ন। ভন্তে, ভগবান কর্তৃক গৃহীগণের উপযোগী যে শিক্ষাপদসমূহ দেশিত হয়েছে, সেই সমস্ত শিক্ষাপদ আমি নিজ মধ্যে খণ্ডিত আছে বলে উপলব্ধি করি না।”

“হে গৃহপতি, তা আপনার লাভই বটে, তা আপনার সুলব্ধ যে আপনার দ্বারা স্রোতাপত্তিফল ব্যখ্যাত হলো।” সপ্তম সূত্র।

৮. প্রথম ভয়-বৈর উপশান্ত সূত্র
১০২৪.১. শ্রাবস্তী নিদান। একপাশে উপবিষ্ট গৃহপতি অনাথপিণ্ডিককে ভগবান এরূপ বললেন :

২. “গৃহপতি, যখন হতে আর্যশ্রাবকের পাঁচ প্রকার ভয়-বৈর উপশান্ত হয়, চারি স্রোতাপত্তি অঙ্গে সে বিভূষিত হয়, আর্যধারা প্রজ্ঞার দ্বারা সুদৃষ্ট ও সুপ্রতিবিদ্ধ হয়; তখন হতে সে যদি আকাঙ্ক্ষা করে তবে নিজকে নিজেই এরূপে প্রকাশ করতে পারে; যথা :‘আমার নরক, তির্যক, প্রেত ও অপায়-দুর্গতি-বিনিপাত গমন ক্ষীণ হয়েছে। আমি স্রোতাপন্ন, অবিনিপাতধর্মী ও নিয়ত সম্বোধিপরায়ণ।’

৩. তার সেই পাঁচ প্রকার ভয়-বৈর কী কী যা তার উপশান্ত হয়? গৃহপতি, প্রাণী হত্যাকারী প্রাণিহত্যার দরুন ইহজীবনেই ভয়-বৈর বৃদ্ধি করে, মৃত্যুর পরও ভয়-বৈর বৃদ্ধি করে এবং মানসিকভাবেও দুঃখ-দৌর্মনস্য পায়। এরূপ প্রাণিহত্যা হতে বিরত ব্যক্তির সেই ভয়-বৈরতা (শত্রুতা) উপশান্ত হয়। গৃহপতি, অদত্তবস্তু গ্রহণকারী চুরির দরুন, মিথ্যাকামাচারী সেই মিথ্যাকামাচারের দরুন, মিথ্যাবাদী তার মিথ্যা কথনের দরুন এবং সুরা-মৈরেয় পানে প্রমত্ত জন সুরা-মদ পানের দরুন ইহজীবনেই ভয়-বৈর বৃদ্ধি করে, মৃত্যুর পরও ভয়-বৈর বৃদ্ধি করে এবং মানসিকভাবেও দুঃখ-দৌর্মনস্য পায়। এরূপ অদত্তবস্তু গ্রহণ, মিথ্যাকামাচার, মিথ্যা কথন এবং প্রমত্ততাদায়ক মদ্য পান হতে বিরত ব্যক্তির সেই ভয়-বৈর উপশান্ত হয়। এই পাঁচ প্রকার ভয়-বৈর আছে যা তার উপশান্ত হয়।

৪. কোন চারি স্রোতাপত্তি অঙ্গে সে বিভূষিত হয়? এক্ষেত্রে গৃহপতি, আর্যশ্রাবক বুদ্ধের প্রতি এরূপে অবিচলিত শ্রদ্ধাসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সেই আর্যশ্রাবক ধর্মের প্রতিও এরূপে অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সেই আর্যশ্রাবকসংঘের প্রতিও এরূপে অবিচলিত শ্রদ্ধাসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। এবং গৃহপতি, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়।

৫. কীরূপে আর্যধারা তার প্রজ্ঞার দ্বারা সুদৃষ্ট ও সুপ্রতিবিদ্ধ হয়?এক্ষেত্রে গৃহপতি, আর্যশ্রাবক প্রতীত্যসমুৎপাদে উত্তমরূপে সম্পূর্ণভাবে মনোনিবেশ করে; যথা : ইহা থাকাতে এরূপ হয়েছে, এর উৎপত্তিতে ইহাও উৎপন্ন হয়েছে; ইহা না থাকলে এটা হয় না বা হতে পারে না, ইহার ধ্বংসে এটাও নিরুদ্ধ বা ধ্বংস হয়। যেমন : ‘অবিদ্যার কারণে সংস্কার, সংস্কারের কারণে বিজ্ঞান, বিজ্ঞানের কারণে নাম-রূপ, নাম-রূপের কারণে ষড়ায়তন, ষড়ায়তনের কারণে স্পর্শ, স্পর্শের কারণে বেদনা, বেদনার কারণে তৃষ্ণা, তৃষ্ণার কারণে উপাদান, উপাদানের কারণে ভব, ভবের কারণে জাতি (পুনর্জন্ম)-এর উৎপত্তি হয়, এই জাতি হতে জরা-মরণ-শোক-পরিদেবন-দুঃখ-দৌর্মনস্য-নৈরাশ্য প্রভৃতির উৎপত্তি হয়। এরূপে শুধুমাত্র দুঃখস্কন্ধেরই সমুদয় বা উৎপত্তি হয়। অবিদ্যার অশেষ বিরাগ ও নিরোধে সংস্কারের নিরোধ হয়, সংস্কার নিরোধে বিজ্ঞানের নিরোধ হয়, বিজ্ঞানের নিরোধে নাম-রূপ নাম-রূপ নিরোধের কারণে ষড়ায়তনের নিরোধ হয়, ষড়ায়তন নিরোধের কারণে স্পর্শ নিরোধ হয়, স্পর্শ নিরোধের কারণে বেদনা নিরোধ হয়, বেদনা নিরোধের কারণে তৃষ্ণা নিরোধ হয়, তৃষ্ণা নিরোধের কারণে উপাদান নিরোধ হয়, উপাদানের নিরোধে ভব নিরোধ হয় এবং ভব নিরোধের কারণে জন্ম-জরা-মরণ-শোক-পরিদেবন-দুঃখ-দৌর্মনস্য-নৈরাশ্য প্রভৃতির নিরোধ হয়। এরূপে শুধুমাত্র দুঃখস্কন্ধেরই নিরোধ হয়। এই আর্যধারা (অরিযঞাযো) তার প্রজ্ঞার দ্বারা সুদৃষ্ট ও সুপ্রতিবিদ্ধ হয়। গৃহপতি, যখন হতে আর্যশ্রাবকের এই পাঁচ প্রকার ভয়-বৈর উপশান্ত হয়, এই চারি স্রোতাপত্তি অঙ্গে সে বিভূষিত হয় এবং এই আর্যধারা তার প্রজ্ঞার দ্বারা সুদৃষ্ট ও সুপ্রতিবিদ্ধ হয়; তখন হতে সে যদি আকাঙ্ক্ষা করে তবে নিজকে নিজেই এরূপে প্রকাশ করতে পারে; যথা : ‘আমার নরক, তির্যক, প্রেত ও অপায়-দুর্গতি-বিনিপাত গমন ক্ষীণ হয়েছে। আমি স্রোতাপন্ন, অবিনিপাতধর্মী ও নিয়ত সম্বোধিপরায়ণ।’” অষ্টম সূত্র।

৯. দ্বিতীয় ভয়-বৈর উপশান্ত সূত্র
১০২৫.১. শ্রাবস্তী নিদান। একপাশে উপবিষ্ট ভিক্ষুগণকে (ভগবান) এরূপ বললেন :

২. “হে ভিক্ষুগণ, যখন হতে আর্যশ্রাবকের এই পাঁচ প্রকার ভয়-বৈর উপশান্ত হয়, এই চারি স্রোতাপত্তি অঙ্গে সে বিভূষিত হয় এবং এই আর্যধারা তার প্রজ্ঞার দ্বারা সুদৃষ্ট ও সুপ্রতিবিদ্ধ হয়; তখন হতে সে যদি আকাঙ্ক্ষা করে তবে নিজকে নিজেই এরূপে প্রকাশ করতে পারে; যথা : ‘আমার নরক, তির্যক, প্রেত ও অপায়-দুর্গতি-বিনিপাত গমন ক্ষীণ হয়েছে। আমি স্রোতাপন্ন, অবিনিপাতধর্মী ও নিয়ত সম্বোধিপরায়ণ।’” নবম সূত্র।

১০. নন্দক লিচ্ছবী সূত্র
১০২৬.১. একসময় ভগবান বৈশালীর মহাবনে কূটাগারশালায় অবস্থান করছিলেন। অতঃপর মহামাত্য নন্দক লিচ্ছবী ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট মহামাত্য নন্দক লিচ্ছবীকে ভগবান এরূপ বললেন :

২. “হে নন্দক, চার প্রকার গুণধর্মে সমন্নাগত একজন আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়। সেই চার প্রকার কী কী?এক্ষেত্রে নন্দক, একজন আর্যশ্রাবক বুদ্ধের প্রতি এরূপে অবিচলিত শ্রদ্ধাসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সেই আর্যশ্রাবক ধর্মের প্রতিও এরূপে অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সেই আর্যশ্রাবকসংঘের প্রতিও এরূপে অবিচলিত শ্রদ্ধাসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। এবং নন্দক, সেই আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। নন্দক, এই চার প্রকার গুণধর্মে সমন্নাগত একজন আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।

৩. নন্দক, এই চারটি গুণধর্মে সমৃদ্ধ আর্যশ্রাবক দিব্য ও মনুষ্য আয়ু, বর্ণ, সুখ, যশ এবং আধিপত্যের দ্বারা সৌভাগ্যমণ্ডিত বা সংযুক্ত হয়। হে নন্দক, সেই বিষয় আমি অন্য কোনো শ্রমণ-ব্রাহ্মণ হতে শুনে বলছি না। অধিকন্তু আমি স্বয়ং যা জ্ঞাত হয়েছি, দেখেছি এবং স্বয়ং বিদিত আছি, তাই প্রকাশ করছি।”

এরূপ বলার পর জনৈক ব্যক্তি এসে মহামাত্য নন্দক লিচ্ছবীকে এরূপ বলল :

“মহাশয়, স্নানের সময় হয়েছে।”

“ওহে সুহৃদ, এই বাহ্যিক দেহের স্নানক্রিয়া যথেষ্টই হয়েছে। ভগবানের প্রতি প্রসাদরূপ (বা শ্রদ্ধা) এই আভ্যন্তরীক স্নান বা শুচিতাই আমার জন্য যথেষ্ট হবে।” দশম সূত্র।

সরণানি বর্গ সমাপ্ত।

তস্সুদ্দানং/সূত্রসূচি

দুই মহানাম সূত্র আর গোধ ও দুই সরণানি;

দ্বে অনাথপিণ্ডিক, ভয়-বৈর ও নন্দক সূত্রে বর্গ সমাপ্ত॥


 

৪. পুণ্যপ্রবাহ বর্গ
১. প্রথম পুণ্যপ্রবাহ সূত্র
১০২৭.১. শ্রাবস্তী নিদান। “হে ভিক্ষুগণ, চার প্রকার পুণ্যপ্রবাহ, কুশলপ্রবাহ ও সুখের আহার রয়েছে। সেই চার কী কী?এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ইহা হচ্ছে প্রথম পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে দ্বিতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে তৃতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী,বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ইহা হচ্ছে চতুর্থ পুণ্যপ্রবাহ, কুশলপ্রবাহ ও সুখের আহার। ভিক্ষুগণ, এই চার প্রকার হচ্ছে পুণ্যপ্রবাহ, কুশলপ্রবাহ ও সুখের আহার।” প্রথম সূত্র।

২. দ্বিতীয় পুণ্যপ্রবাহ সূত্র
১০২৮.১. “হে ভিক্ষুগণ, চার প্রকার রয়েছে। সেই চার কী কী? এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’

পুনশ্চ,ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে দ্বিতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে তৃতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, আর্যশ্রাবক বিগত মাৎসর্যমল চিত্তে, মুক্ত হস্ত, উদার হস্ত, দানে রত, যাঞ্চামাত্র দানে প্রস্তুত এবং দান বন্টনে রত হয়ে গৃহে বাস করে। ইহা হচ্ছে চতুর্থ পুণ্যপ্রবাহ, কুশলপ্রবাহ ও সুখের আহার। ভিক্ষুগণ, চার প্রকার হচ্ছে পুণ্যপ্রবাহ, কুশলপ্রবাহ ও সুখের আহার।” দ্বিতীয় সূত্র।

৩. তৃতীয় পুণ্যপ্রবাহ সূত্র
১০২৯.১. “হে ভিক্ষুগণ, চার প্রকার রয়েছে। সেই চার কী কী? এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে দ্বিতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে তৃতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, আর্যশ্রাবক প্রজ্ঞাবান হয়, আর্যনির্বেধিক, সম্যকরূপে দুঃখক্ষয়কর উদয়-অস্তগামী প্রজ্ঞায় সমন্নাগত হয়। ইহা হচ্ছে চতুর্থ পুণ্যপ্রবাহ, কুশলপ্রবাহ ও সুখের আহার। ভিক্ষুগণ, চার প্রকার হচ্ছে পুণ্যপ্রবাহ, কুশলপ্রবাহ ও সুখের আহার।” তৃতীয় সূত্র।

৪. প্রথম দেবপদ সূত্র
১০৩০.১. শ্রাবস্তী নিদান। “হে ভিক্ষুগণ, অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের চার প্রকার দেবপদ (প্রণালী) আছে। সেই চার কী কী?

২. এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের প্রথম দেববাক্য।

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের দ্বিতীয় দেববাক্য।

পুনশ্চ,ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের তৃতীয় দেববাক্য।

পুনশ্চ, ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের চতুর্থ দেববাক্য। ভিক্ষুগণ, এই চার প্রকার হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের দেববাক্য। ” চতুর্থ সূত্র।

৫. দ্বিতীয় দেবপদ সূত্র
১০৩১.১. “হে ভিক্ষুগণ, অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের চার প্রকার দেবপদ (প্রণালি) আছে। সেই চার কী কী?

২. এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের প্রথম দেববাক্য।

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের দ্বিতীয় দেববাক্য।

পুনশ্চ,ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের তৃতীয় দেববাক্য।

পুনশ্চ, ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের চতুর্থ দেববাক্য। সে এরূপে বিবেচনা করে যে, ‘দেবগণের দেবপদ কী’ সে তখন এরূপ জানতে পারে যে, ‘বর্তমানে আমি শুনেছি যে, সেই দেবগণ অত্যন্ত শান্ত। আর আমিও স্থায়ী বা অস্থায়ী কোনো কিছুর প্রতিও কোনোরূপ অহিতসাধন করছি না। তাই অবশ্যই আমি দেবপদ ধর্মে সমন্নাগত হয়ে অবস্থান করছি।’ ইহা হচ্ছে অবিশুদ্ধ সত্ত্বগণের বিশুদ্ধিতার জন্য, অপরিশুদ্ধ সত্ত্বগণের পরিশুদ্ধির জন্য দেবগণের চার প্রকার দেবপদ বা বাক্য।” পঞ্চম সূত্র।

৬. দেব সভাগত সূত্র
১০৩২.১. “হে ভিক্ষুগণ, দেবসভায় আগত চারটি গুণধর্মে সমন্নাগত জনের সাথে দেবগণ সন্তুষ্টমনা হয়ে আলাপ করে। সেই চার কী কী?

২. “এক্ষেত্রে একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ যেই দেবগণ বুদ্ধের প্রতি অবিচলিত শ্রদ্ধায় সমন্নাগত হয়ে মনুষ্যলোক হতে চ্যুত হয়ে দেবলোকে উৎপন্ন হয়েছে তাদের এরূপ মনোভাব হয়-‘আমরা যেরূপে বুদ্ধের প্রতি অবিচলিত শ্রদ্ধায় সমন্নাগত হয়ে সেই মনুষ্যলোক হতে চ্যুত হয়ে এই দেবলোকে উৎপন্ন হয়েছি, ঠিক সেরূপেই এই আর্যশ্রাবকও বুদ্ধের প্রতি অবিচলিত শ্রদ্ধায় সমন্নাগত হয়ে এই দেবগণের সন্নিধানে এসেছেন।’

পুনশ্চ, একজন আর্যশ্রাবক ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ যেই দেবগণ ধর্মের প্রতি অবিচলিত শ্রদ্ধায় সমন্নাগত হয়ে মনুষ্যলোক হতে চ্যুত হয়ে দেবলোকে উৎপন্ন হয়েছে তাদের এরূপ মনোভাব হয়-‘আমরা যেরূপে ধর্মের প্রতি অবিচলিত শ্রদ্ধায় সমন্নাগত হয়ে সেই মনুষ্যলোক হতে চ্যুত হয়ে এই দেবলোকে উৎপন্ন হয়েছি, ঠিক সেরূপেই এই আর্যশ্রাবকও ধর্মের প্রতি অবিচলিত শ্রদ্ধায় সমন্নাগত হয়ে এই দেবগণের সন্নিধানে এসেছেন।’

পুনশ্চ, একজন আর্যশ্রাবকসংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। যেই দেবগণ সংঘের প্রতি অবিচলিত শ্রদ্ধায় সমন্নাগত হয়ে মনুষ্যলোক হতে চ্যুত হয়ে দেবলোকে উৎপন্ন হয়েছে তাদের এরূপ মনোভাব হয়-‘আমরা যেরূপে সংঘের প্রতি অবিচলিত শ্রদ্ধায় সমন্নাগত হয়ে সেই মনুষ্যলোক হতে চ্যুত হয়ে এই দেবলোকে উৎপন্ন হয়েছি, ঠিক সেরূপেই এই আর্যশ্রাবকও সংঘের প্রতি অবিচলিত শ্রদ্ধায় সমন্নাগত হয়ে এই দেবগণের সন্নিধানে এসেছেন।’

পুনশ্চ, একজন আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। যেই দেবগণ শীলসমূহের প্রতি অবিচলিত শ্রদ্ধায় সমন্নাগত হয়ে মনুষ্যলোক হতে চ্যুত হয়ে দেবলোকে উৎপন্ন হয়েছে তাদের এরূপ মনোভাব হয়-‘আমরা যেরূপে শীলসমূহের প্রতি অবিচলিত শ্রদ্ধায় সমন্নাগত হয়ে সেই মনুষ্যলোক হতে চ্যুত হয়ে এই দেবলোকে উৎপন্ন হয়েছি, ঠিক সেরূপেই এই আর্যশ্রাবকও শীলসমূহের প্রতি অবিচলিত শ্রদ্ধায় সমন্নাগত হয়ে এই দেবগণের সন্নিধানে এসেছেন।’ ভিক্ষুগণ, দেবসভায় আগত এই চারটি গুণধর্মে সমন্নাগত জনের সাথে দেবগণ সন্তুষ্টমনা হয়ে আলাপ করে।” ষষ্ঠ সূত্র।

৭. মহানাম সূত্র
১০৩৩.১. একসময় ভগবান শাক্য রাজ্যের কপিলাবাস্তুর নিগ্রোধারামে অবস্থান করছিলেন। অতপর মহানাম শাক্য ভগবানের নিকট উপস্থিত হয়ে ভগবানকে অভিবাদনপূর্বক একপাশে বসলেন। একপাশে উপবিষ্ট মহানাম শাক্য ভগবানকে এরূপ বলতে লাগলেন :

২. “ভন্তে, কীরূপে একজন উপাসক হয়?”

“মহানাম, যখন হতে একজন বুদ্ধ, ধর্ম ও সংঘের শরণাগত হয়, তখন হতে মহানাম, একজন উপাসক হয়।”

“ভন্তে, কীরূপে উপাসক শীলসম্পন্ন হয়?”

“মহানাম, যখন হতে উপাসক প্রাণিহত্যা হতে বিরত হয়, অদত্তগ্রহণ, মিথ্যাকামাচার, মিথ্যা ভাষণ এবং সুরা-মৈরেয়-মদ্য পান হতে বিরত হয়, তখন হতে মহানাম, একজন উপাসক শীলসম্পন্ন হয়।”

“ভন্তে, কীরূপে উপাসক শ্রদ্ধাসম্পন্ন বা শ্রদ্ধাবান হয়?”

“এক্ষেত্রে মহানাম, উপাসক শ্রদ্ধাবান হয়। সে তথাগতের বোধি জ্ঞানের প্রতি এরূপে শ্রদ্ধান্বিত হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ এরূপে মহানাম, উপাসক শ্রদ্ধাসম্পন্ন হয়।”

“ভন্তে, কীরূপে উপাসক ত্যাগসম্পন্ন হয়?”

“এক্ষেত্রে মহানাম, উপাসক বিগত মাৎসর্যমল চিত্তে মুক্তহস্ত, উদারহস্ত, দানে রত, যাচ্ঞামাত্র দানে প্রস্তুত এবং দান বন্টনে রত হয়ে গৃহবাস করে। এরূপে মহানাম,উপাসক ত্যাগসম্পন্ন হয়।”

“কীরূপে ভন্তে, উপাসক প্রজ্ঞাসম্পন্ন হয়?”

“এক্ষেত্রে মহানাম, উপাসক প্রজ্ঞাবান হয়, আর্যনির্বেধিক সম্যকরূপে দুঃখক্ষয়কর উদয়-বিলয়গামী প্রজ্ঞায় সমন্নাগত হয়। এরূপে মহানাম, উপাসক প্রজ্ঞাসম্পন্ন হয়।” সপ্তম সূত্র।

৮. বর্ষা সূত্র
১০৩৪.১. “যেমন ভিক্ষুগণ, পর্বতের উপরে বৃষ্টিদেব বড় ফোঁটায় বৃষ্টিপাত করলে সেই বৃষ্টির জল নিম্নদিকে প্রবাহিত হয়ে পর্বতের কন্দর ও ফাঁটল জলপূর্ণ হয়। পর্বতের কন্দর ও ফাঁটল জলপূর্ণ হওয়ার পর ক্ষুদ্র জলাশয়গুলোও জলপূর্ণ হয়, ক্ষুদ্র জলাশয় জলপূর্ণ হওয়ার পর বৃহৎ জলাশয়সমূহও জলেতে পরিপূর্ণ হয়, বৃহৎ জলাশয়সমূহ পূর্ণ হওয়ার পর ছোট নদীসমূহও জলপূর্ণ হয়, ছোট নদীসমূহ জলেতে পৱ্লাবিত হওয়ার পর মহানদীসমূহ জলেতে পূর্ণ হয়, মহানদীসমূহ জলে পৱ্লাবিত হওয়ার পর মহাসমুদ্রও জলেতে পরিপূর্ণ হয়। ঠিক এরূপেই ভিক্ষুগণ, যে আর্যশ্রাবকের নিকট বুদ্ধ, ধর্ম ও সংঘের প্রতি অবিচলিত শ্রদ্ধা এবং আর্যগণের প্রশংসিত শীলসমূহ বিদ্যমান; তার এই গুণধর্মসমূহ প্রবাহিত হয়ে নির্বাণ পাড়ে গমনপূর্বক আসবসমূহ ক্ষয়ের জন্য সংবর্তিত হয়।” অষ্টম সূত্র।

৯. কালিগোধা সূত্র
১০৩৫.১. একসময় ভগবান শাক্যরাজ্যের কপিলাবাস্তুর নিগ্রোধারামে অবস্থান করছিলেন। অতপর ভগবান পূর্বাহ্ণ সময়ে চীবর পরিধানপূর্বক পাত্র-চীবর সাথে নিয়ে কালিগোধা নাম্নী জনৈকা শাক্যনীর গৃহে উপস্থিত হলেন। উপস্থিত হয়ে প্রজ্ঞাপ্ত আসনে বসলেন। অতপর কালিগোধা শাক্যনী ভগবানের নিকট উপস্থিত হয়ে ভগবানকে অভিবাদনপূর্বক একপাশে বসলেন। একপাশে উপবিষ্টা কালিগোধা শাক্যনীকে ভগবান এরূপ বলতে লাগলেন :

২. “হে গোধা, চারটি গুণধর্মে সমৃদ্ধা আর্যশ্রাবিকা স্রোতাপন্না, অবিনিপাতধর্মী ও নিয়ত সম্বোধিপরায়ণ হয়। সেই চার কী কী? এক্ষেত্রে গোধা, আর্যশ্রাবিকা বুদ্ধের প্রতি এরূপে অবিচলিত শ্রদ্ধাসম্পন্ন হয়; যথা : ‘ইনি সেই ভগবান, অর্হৎ,সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। সে বিগত মাৎসর্যমল চিত্তে মুক্তহস্ত, উদারহস্ত, দানে রত, যাচ্ঞামাত্র দানে প্রস্তুত এবং দান বণ্টনে রত হয়ে গৃহবাস করে। এই চারটি গুণধর্মে সমৃদ্ধা আর্যশ্রাবিকা স্রোতাপন্না, অবিনিপাতধর্মী ও নিয়ত সম্বোধিপরায়ণ হয়।”

৩. “ভন্তে, ভগবান কর্তৃক যেই চারি স্রোতাপত্তি অঙ্গ দেশিত হলো, সেই ধর্মসমূহ আমার মধ্যে বিদ্যমান এবং আমিও সেই ধর্মসমূহ সন্দর্শন করি। ভন্তে, আমি বুদ্ধের প্রতি এরূপে অবিচলিত শ্রদ্ধাসম্পন্ন; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ধর্মের প্রতিও আমি এরূপে অবিচলিত শ্রদ্ধাসম্পন্ন; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সংঘের প্রতিও এরূপ অবিচলিত প্রসাদ আমাতে বিদ্যমান; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। এবং আমার কুলগৃহে যা কিছু দানযোগ্য বিষয় আছে সে সমস্ত শীলবান ও কল্যাণধর্মীদের অপ্রতিবিভক্তরূপে দান দেয়া হয়।”

৪. “হে গোধা, তা সত্যি লাভ, তা সত্যিই সুলব্ধ যে তোমার দ্বারা স্রোতাপত্তিফল ব্যাখ্যাত হলো।” নবম সূত্র।

১০. নন্দিয় শাক্য সূত্র
১০৩৬.১. একসময় ভগবান শাক্যরাজ্যের কপিলাবাস্তুর নিগ্রোধারামে অবস্থান করছিলেন। অতঃপর নন্দিয় শাক্য ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একপাশে উপবিষ্ট হয়ে নন্দিয় শাক্য ভগবানকে এরূপ বলতে লাগলেন :

২. “ভন্তে, যেই আর্যশ্রাবকের নিকট চারি স্রোতাপত্তি অঙ্গ সর্বতোভাবে, একত্রে, সর্বপর্যায়ে ও সম্পূর্ণরূপে অবিদ্যমান, ভন্তে, সেই আর্যশ্রাবক ‘প্রমাদবিহারী।’”

৩. “হে নন্দিয়, যার নিকট চারি স্রোতাপত্তি অঙ্গ সর্বতোভাবে, একত্রে, সর্বপর্যায়ে ও সম্পূর্ণরূপে অবিদ্যমান, তাকে আমি এই শাসন বহির্ভূত পৃথগ্‌জন (সাধারণজন) ব্যক্তির পর্যায়ভূক্ত বলে প্রকাশ করি। অধিকন্তু নন্দিয়, কীরূপে আর্যশ্রাবক প্রমাদবিহারী ও অপ্রমাদবিহারী হয় তা শ্রবণ কর, উত্তমরূপে মনোনিবেশ কর; আমি ভাষণ করছি।”

“তাই হোক, ভন্তে,” বলে নন্দিয় শাক্য ভগবানকে প্রত্যুত্তর দেয়ার পর ভগবান বলতে লাগলেন :

৪. “নন্দিয়, কীরূপে আর্যশ্রাবক প্রমাদবিহারী হয়? এক্ষেত্রে নন্দিয়, আর্যশ্রাবক বুদ্ধের প্রতি এরূপে অবিচলিত শ্রদ্ধাসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ আর্যশ্রাবক ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। সে আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। সে শুধুমাত্র বুদ্ধ-ধর্ম-সংঘের প্রতি অবিচলিত প্রসাদগুণে এবং শীলসমূহের প্রতি মাত্র সন্তুষ্ট থাকে কিন্তু দিনে প্রবিবেক এবং রাত্রিতে ভাবনার উদ্দেশ্যে নির্জনতা লাভের জন্য উত্তরোত্তর প্রয়াস করে না। এরূপে সেই প্রমত্তবিহারীর প্রমোদিতভাব লাভ হয় না। প্রামোদ্যের অভাবে প্রীতিও উৎপন্ন হয় না। প্রীতির অভাবে প্রশান্তিভাব আসে না। প্রশান্তিভাব উৎপন্ন না হওয়ার দরুন সে দুঃখে অবস্থান করে। দুঃখী ব্যক্তির চিত্তও সমাধিস্থহয় না। অসমাহিত চিত্তে ধর্মসমূহ প্রতিভাত হয় না। আর ধর্মসমূহ অপ্রতিভাতহেতু সে প্রমাদ বিহারীরূপে বিবেচিত হয়। এরূপে নন্দিয়, আর্যশ্রাবক প্রমাদবিহারী হয়।

৫. নন্দিয়, কীরূপে আর্যশ্রাবক অপ্রমাদবিহারী হয়? এক্ষেত্রে, নন্দিয়, আর্যশ্রাবক বুদ্ধের প্রতি এরূপে অবিচলিত শ্রদ্ধাসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ আর্যশ্রাবক ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। সে আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। সে শুধুমাত্র বুদ্ধ-ধর্ম-সংঘের প্রতি অবিচলিত প্রসাদগুণে এবং শীলসমূহের প্রতি সন্তুষ্ট না থেকে দিনে প্রবিবেক এবং রাত্রিতে ভাবনার উদ্দেশ্যে নির্জনতা লাভের জন্য উত্তরোত্তর প্রয়াস করে। এরূপে সেই অপ্রমত্তবিহারীর প্রমোদিতভাব লাভ হয়। প্রামোদ্যের বিদ্যমানতায় প্রীতিও উৎপন্ন হয়। প্রীতির কারণে প্রশান্তিভাব আসে। প্রশান্তিভাব উৎপন্ন হওয়ার দরুন সে সুখে অবস্থান করে। সুখী ব্যক্তির চিত্তও সমাধিস্থহয়। সমাহিত চিত্তে ধর্মসমূহ প্রতিভাত হয়। আর ধর্মসমূহ প্রতিভাতহেতু সে অপ্রমাদবিহারীরূপে বিবেচিত হয়। এরূপে নন্দিয়, আর্যশ্রাবক অপ্রমাদবিহারী হয়।” দশম সূত্র।

পুণ্যপ্রবাহ বর্গ সমাপ্ত।

তস্সুদ্দানং/সূত্রসূচি

তিন পুণ্যপ্রবাহ সূত্র আর দুই দেবপদ সূত্র;

সভাগত, মহানাম ও বৃষ্টি, কালী, নন্দিয় সূত্র॥


 

৫. সগাথা পুণ্যপ্রবাহ বর্গ
১. প্রথম প্রবাহ সূত্র
১০৩৭.১. “হে ভিক্ষুগণ, চার প্রকার পুণ্যপ্রবাহ, কুশলপ্রবাহ ও সুখের আহার রয়েছে। সেই চার কী কী? এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ইহা হচ্ছে প্রথম পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে দ্বিতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে তৃতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক,বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ইহা হচ্ছে চতুর্থ পুণ্যপ্রবাহ, কুশলপ্রবাহ ও সুখের আহার। ভিক্ষুগণ, এই চার প্রকার হচ্ছে পুণ্যপ্রবাহ, কুশলপ্রবাহ ও সুখের আহার।

২. ভিক্ষুগণ, এই চার প্রকার পুণ্যপ্রবাহ, কুশলপ্রবাহে সমন্নাগত আর্যশ্রাবকের পুণ্যের পরিমাণ এরূপে নির্ণয় করা সহজসাধ্য নয়; যথা : ‘এত পরিমাণ হচ্ছে পুণ্যপ্রবাহ, কুশলপ্রবাহ ও সুখের আহার।’ এই মহাপুণ্যরাশিকে অসংখ্য অপ্রমেয়রূপে অভিহিত করা চলে। যেমন ভিক্ষুগণ, মহাসমুদ্রের জলের পরিমাণ এরূপে নির্ণয় করা সহজসাধ্য নয়; যথা : ‘এত পাত্র পরিমাণ জল, বা এত শত পরিমাণ অথবা এত হাজার কিংবা এত শত হাজার (লক্ষ) পাত্র পরিমাণ জল।’ সেই মহাজলরাশিও অসংখ্য অপ্রমেয়রূপে ধারণা করা চলে। ঠিক তদ্রুপ, ভিক্ষুগণ, এই চার প্রকার পুণ্যপ্রবাহে, কুশলপ্রবাহে সমন্নাগত আর্যশ্রাবকের পুণ্যের পরিমাণ এরূপে নির্ণয় করা সহজসাধ্য নয়; যথা : ‘এত পরিমাণ হচ্ছে পুণ্যপ্রবাহ, কুশলপ্রবাহ ও সুখের আহার।’ এই মহাপুণ্যরাশিকে অসংখ্য অপ্রমেয়রূপে অভিহিত করা চলে।”

ভগবান এরূপ বললেন। এরূপ বলার পর শাস্তা আবার বললেন :

“অপরিমিত মহা-উদধি ও মহাসরোবর,

অতি ভৈরব কিন্তু তা অগণিত রত্নের ঘর।

বহুজনের প্রয়োজনে ব্যবহৃত হয়ে,

নদী যথা বয়ে চলে বহুদূর, মিলে সাগরে;

এরূপে যেবা করে দান অন্ন, বস্ত্র, আসন,

শয্যা, আস্তরণ দিয়ে করে নর-কে ভজন;

সেইরূপ পণ্ডিত হয় পুণ্যধারা প্রাপ্ত,

নদী যেমন সাগরেতে হয়ে থাকে যুক্ত।” প্রথম সূত্র।

২. দ্বিতীয় প্রবাহ সূত্র
১০৩৮.১. “হে ভিক্ষুগণ, চার প্রকার পুণ্যপ্রবাহ, কুশলপ্রবাহ ও সুখের আহার রয়েছে। সেই চার কী কী? এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ইহা হচ্ছে প্রথম পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে দ্বিতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে তৃতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, আর্যশ্রাবক বিগত মাৎসর্যমল চিত্তে মুক্তহস্ত, উদারহস্ত, দানে রত, যাচ্ঞামাত্র দানে প্রস্তুত এবং দান বণ্টনে রত হয়ে গৃহবাস করে। ইহা হচ্ছে চতুর্থ পুণ্যপ্রবাহ, কুশলপ্রবাহ ও সুখের আহার। ভিক্ষুগণ, এই চার প্রকার হচ্ছে পুণ্যপ্রবাহ, কুশলপ্রবাহ ও সুখের আহার।

২. ভিক্ষুগণ, এই চার প্রকার পুণ্যপ্রবাহ, কুশলপ্রবাহে সমন্নাগত আর্যশ্রাবকের পুণ্যের পরিমাণ এরূপে নির্ণয় করা সহজসাধ্য নয়; যথা : ‘এত পরিমাণ হচ্ছে পুণ্যপ্রবাহ, কুশলপ্রবাহ ও সুখের আহার।’ এই মহাপুণ্যরাশিকে অসংখ্য অপ্রমেয়রূপে অভিহিত করা চলে। যেমন ভিক্ষুগণ, গঙ্গা, যমুনা, অচিরবতী, সরভূ ও মহী এই মহানদীগুলো যেখানে একত্রে আসে ও মিলিত হয়, সেখানের জলের পরিমাণ এরূপে নির্ণয় করা সহজসাধ্য নয়; যথা : ‘এত পাত্র পরিমাণ জল, বা এত শত পরিমাণ অথবা এত হাজার কিংবা এত শত হাজার (লক্ষ) পাত্র পরিমাণ জল।’ সেই মহাজলরাশিও অসংখ্য অপ্রমেয়রূপে ধারণা করা চলে। ঠিক তদ্রুপ,ভিক্ষুগণ, এই চার প্রকার পুণ্যপ্রবাহে, কুশলপ্রবাহে সমন্নাগত আর্যশ্রাবকের পুণ্যের পরিমাণ এরূপে গণনা করা সহজসাধ্য নয়; যথা : ‘এত পরিমাণ হচ্ছে পুণ্যপ্রবাহ, কুশলপ্রবাহ ও সুখের আহার।’ এই মহাপুণ্যরাশিকে অসংখ্য অপ্রমেয়রূপে অভিহিত করা চলে।”

ভগবান এরূপ বললেন। এরূপ বলার পর শাস্তা আবার বললেন :

“অপরিমিত মহা-উদধি ও মহাসরোবর,

অতি ভৈরব কিন্তু তা অগণিত রত্নের ঘর।

বহুজনের প্রয়োজনে ব্যবহৃত হয়ে

নদী যথা বয়ে চলে বহুদূর, মিলে সাগরে;

এরূপে যেবা করে দান অন্ন, বস্ত্র, আসন,

শয্যা, আস্তরণ দিয়ে করে নর-কে ভজন;

সেইরূপ পণ্ডিত হয় পুণ্যধারা প্রাপ্ত,

নদী যেমন সাগরেতে হয়ে থাকে যুক্ত।” দ্বিতীয় সূত্র।

৩. তৃতীয় প্রবাহ সূত্র
১০৩৯.১. “হে ভিক্ষুগণ, চার প্রকার পুণ্যপ্রবাহ, কুশলপ্রবাহ ও সুখের আহার রয়েছে। সেই চার কী কী?এক্ষেত্রে ভিক্ষুগণ, একজন আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ইহা হচ্ছে প্রথম পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ ইহা হচ্ছে দ্বিতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ,ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। ইহা হচ্ছে তৃতীয় পুণ্যপ্রবাহ, কুশলপ্রবাহ ও সুখের আহার।

পুনশ্চ, ভিক্ষুগণ, আর্যশ্রাবক প্রজ্ঞাবান হয়, আর্যনির্বেধিক সম্যকরূপে দুঃখক্ষয়কর উদয়-বিলয়গামী প্রজ্ঞায় সমন্নাগত হয়। এরূপে ভিক্ষুগণ, আর্যশ্রাবক প্রজ্ঞাসম্পন্ন হয়। ভিক্ষুগণ, এই চার প্রকার হচ্ছে পুণ্যপ্রবাহ, কুশলপ্রবাহ ও সুখের আহার।

২. ভিক্ষুগণ, এই চার প্রকার পুণ্যপ্রবাহে, কুশলপ্রবাহে সমন্নাগত আর্যশ্রাবকের পুণ্যের পরিমাণ এরূপে নির্ণয় করা সহজসাধ্য নয়; যথা : ‘এত পরিমাণ হচ্ছে পুণ্যপ্রবাহ, কুশলপ্রবাহ ও সুখের আহার।’ এই মহাপুণ্যরাশিকে অসংখ্য অপ্রমেয়রূপে অভিহিত করা চলে।”

ভগবান এরূপ বললেন। এরূপ বলার পর শাস্তা আবার বললেন :

“পুণ্যকামী যিনি সদা কুশলে প্রতিষ্ঠিত,

অমৃত প্রাপ্তির তরে করে মার্গ ভাবিত;

ধর্মসার প্রাপ্ত সেজন, ক্লেশ ক্ষয়ে রত,

নিজ মৃত্যু হবে ভেবে হয় না উৎকণ্ঠিত।” তৃতীয় সূত্র।

৪. প্রথম মহাধন সূত্র
১০৪০.১. “হে ভিক্ষুগণ, চারটি গুণধর্মে সমন্নাগত আর্যশ্রাবক ‘আঢ্য, মহাধনী ও মহাভোগবান’-রূপে অভিহিত হয়। সেই চার কী কী? যথা :

২. এক্ষেত্রে ভিক্ষুগণ, আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’

পুনশ্চ, ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’।

পুনশ্চ, ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ভিক্ষুগণ, এই চারটি গুণধর্মে সমন্নাগত আর্যশ্রাবক ‘আঢ্য, মহাধনী ও মহাভোগবান’-রূপে অভিহিত হয়।” চতুর্থ সূত্র।

৫. দ্বিতীয় মহাধন সূত্র
১০৪১.১. “হে ভিক্ষুগণ, চারটি গুণধর্মে সমন্নাগত আর্যশ্রাবক ‘আঢ্য, মহাধনী ও মহাযশস্বী’-রূপে অভিহিত হয়। সেই চার কী কী? যথা :

২. এক্ষেত্রে ভিক্ষুগণ, আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’

পুনশ্চ, ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’।

পুনশ্চ, ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ভিক্ষুগণ, এই চারটি গুণধর্মে সমন্নাগত আর্যশ্রাবক ‘আঢ্য, মহাধনী ও মহাযশস্বী’-রূপে অভিহিত হয়।” পঞ্চম সূত্র।

৬. শুদ্ধক সূত্র
১০৪২.১. “হে ভিক্ষুগণ, চারটি গুণধর্মে সমন্নাগত আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়। সেই চার কী কী? যথা :

২. এক্ষেত্রে ভিক্ষুগণ, আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’

পুনশ্চ, ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’।

পুনশ্চ, ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ভিক্ষুগণ, এই চারটি গুণধর্মে সমন্নাগত আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।” ষষ্ঠ সূত্র।

৭. নন্দিয় সূত্র
১০৪৩.১. কপিলবাস্তু নিদান। একপাশে উপবিষ্ট নন্দিয় শাক্যকে ভগবান এরূপ বললেন :

২. “হে নন্দিয়,... পূর্ব সূত্রের ন্যায়...।” সপ্তম সূত্র।

৮. ভদ্রিয় সূত্র
১০৪৪.১. কপিলবাস্তু নিদান। একপাশে উপবিষ্ট ভদ্রিয় শাক্যকে ভগবান এরূপ বললেন :

২. “হে ভদ্রিয়,... পূর্ব সূত্রের ন্যায়...।” অষ্টম সূত্র।

৯. মহানাম সূত্র
১০৪৫.১. কপিলবাস্তু নিদান। একপাশে উপবিষ্ট মহানাম শাক্যকে ভগবান এরূপ বললেন :

২. “হে মহানাম,... পূর্ব সূত্রের ন্যায়...।” নবম সূত্র।

১০. অঙ্গ সূত্র
১০৪৬.১. “হে ভিক্ষুগণ, চার প্রকার স্রোতাপত্তির অঙ্গ রয়েছে। সেই চার কী কী? যথা : সৎপুরুষ সংস্রব, সদ্ধর্ম শ্রবণ, পূর্ণাঙ্গ মনোযোগ (যোনিস মনসিকার) এবং ধর্মানুধর্ম আচরণ। ভিক্ষুগণ, এই চার প্রকার হচ্ছে স্রোতাপত্তির অঙ্গ।” দশম সূত্র।

সগাথা পুণ্যপ্রবাহ বর্গ সমাপ্ত।

তস্সুদ্দানং/সূত্রসূচি

তিন প্রবাহ ব্যক্ত হলো আরও দুই মহাধন সূত্র;

শুদ্ধ, নন্দিয়, ভদ্রিয় ও মহানাম, অঙ্গ সূত্রে বর্গ সমাপ্ত॥


 

৬. সপ্রাজ্ঞ বর্গ
১. সগাথা সূত্র
১০৪৭.১. “হে ভিক্ষুগণ, চারটি গুণধর্মে সমন্নাগত আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়। সেই চার কী কী? যথা :

২. এক্ষেত্রে ভিক্ষুগণ, আর্যশ্রাবক বুদ্ধের প্রতি এরূপে অবিচলিত প্রসাদসম্পন্ন হয়; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’

পুনশ্চ, ভিক্ষুগণ, সে ধর্মের প্রতিও অবিচলিত শ্রদ্ধাসম্পন্ন হয়; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’

পুনশ্চ, ভিক্ষুগণ, সংঘের প্রতিও সে এরূপে অবিচলিত প্রসাদসম্পন্ন হয়; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’।

পুনশ্চ, ভিক্ষুগণ, আর্যশ্রাবক আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে বিভূষিত হয়। ভিক্ষুগণ, এই চারটি গুণধর্মে সমন্নাগত আর্যশ্রাবক স্রোতাপন্ন, অবিনিপাতধর্মী ও নিয়ত সম্বোধিপরায়ণ হয়।”

ভগবান এরূপ বলে অতঃপর শাস্তা আরও বললেন :

“তথাগতের প্রতি যার শ্রদ্ধা অবিচল,

প্রতিষ্ঠিত শ্রদ্ধা তার বিগত হয় মল।

আর্যগণের প্রশংসিত, মনোজ্ঞ তিনি,

নির্মল শীল পালনে রত আছেন যিনি।

যথাযথভাবে যে করে সংঘকে দর্শন,

সেহেতু লভে সে প্রসাদ, হয় পুণ্য বর্ধন;

অদরিদ্ররূপে তাকে করা যায় অভিহিত,

অব্যর্থ তার জীবনধারণ এ লোকে সতত।

সেহেতু জ্ঞানীজন পালন করুন অনুক্ষণ,

বুদ্ধের শাসন সদা করুন অনুস্মরণ;

শ্রদ্ধা, শীল পালনে আর ধর্মে প্রসাদিত,

নিত্য থাকুন যুক্ত এই তিনে অবিরত।” প্রথম সূত্র

২. বর্ষা উদ্‌যাপন সূত্র
১০৪৮.১. একসময় ভগবান শ্রাবস্তীর জেতবনে অনাথপিণ্ডিক নির্মিত আরামে অবস্থান করছিলেন। সেই সময়ে জনৈক ভিক্ষু শ্রাবস্তীতে বর্ষা উদ্‌যাপন করে কোনো কার্যোপলক্ষে কপিলবাস্তুতে উপস্থিত হলেন। কপিলাবাস্তুর শাক্যগণ শুনতে পেলেন যে, ‘জনৈক ভিক্ষু শ্রাবস্তীতে বর্ষা উদ্‌যাপন করে কপিলবাস্তুতে এসেছেন।’

২. অতঃপর কপিলাবাস্তুর শাক্যগণ সেই ভিক্ষুর নিকট উপস্থিত হয়ে ভিক্ষুটিকে অভিবাদন করে একপাশে বসলেন। একপাশে উপবিষ্ট হয়ে কপিলাবাস্তুর শাক্যগণ সেই ভিক্ষুটিকে এরূপ বললেন :

৩. “ভন্তে, ভগবান নিরোগ ও সুস্থ আছেন তো?”

“হে উপাসকগণ, ভগবান নিরোগ ও সুস্থ আছেন।”

“ভন্তে, সারিপুত্র-মৌদগল্লায়ন ভন্তেরাও নিরোগ ও সুস্থ আছেন তো?”

“হে উপাসকগণ, সারিপুত্র-মৌদগল্লায়ন ভন্তেরাও নিরোগ ও সুস্থ আছেন।”

“ভন্তে, ভিক্ষুসংঘও নিরোগ ও সুস্থ আছেন তো?”

“হে উপাসকগণ, ভিক্ষুসংঘও নিরোগ ও সুস্থ আছেন।”

৪. “ভন্তে, এই বর্ষার মধ্যে ভগবানের সম্মুখ হতে এমন কোনো ধর্মপর্যায় শ্রবণ করেছেন কি, ভগবানের কাছ হতে কোনো ধর্মপর্যায় গ্রহণ করেছেন কি?”

“উপাসকগণ, আমি ভগবানের কাছ হতেই এরূপ শুনেছি এবং অবধারণ করেছি যে, ‘হে ভিক্ষুগণ, সেসব ভিক্ষুর সংখ্যা অল্পমাত্রই যারা আসবসমূহের ক্ষয়ে অনাসব এবং চিত্তবিমুক্ত ও প্রজ্ঞাবিমুক্ত হয়ে ইহজীবনে স্বয়ং অভিজ্ঞা উপলব্ধি করে অর্জনপূর্বক অবস্থান করে। তাদের চেয়ে এমন ভিক্ষুর সংখ্যাই বহুতর যারা পঞ্চবিধ অধোভাগীয় সংযোজন ক্ষয় করে উপপাতিকরূপে জন্ম নিয়েছেন। সেখানেই তারা পরিনির্বাণ লাভ করবে এবং পুনরায় সেই লোক হতে এই লোকে ফিরে আসবে না।’

উপাসকগণ, আমি ভগবানের কাছ হতে আরও শুনেছি এবং অবধারণ করেছি যে, ‘হে ভিক্ষুগণ, সেসব ভিক্ষুর সংখ্যা অল্পমাত্রই যারা পঞ্চবিধ অধোভাগীয় সংযোজন ক্ষয় করে উপপাতিকরূপে জন্ম নিয়েছেন। সেখানেই তারা পরিনির্বাণ লাভ করবে এবং পুনরায় সেই লোক হতে এই লোকে ফিরে আসবে না। কিন্তু তাদের চেয়ে এমন ভিক্ষুর সংখ্যাই বহুতর যারা ত্রিবিধ সংযোজন ক্ষয় করে রাগ-দ্বেষ ও মোহের তনুভাবহেতু (ক্ষীণত্বহেতু) সকৃদাগামী প্রাপ্ত হয়েছে এবং একবারমাত্র এই লোকে জন্মগ্রহণপূর্বক দুঃখের অন্তসাধন করবে।’

উপাসকগণ, আমি ভগবানের কাছ হতে আরও শুনেছি এবং অবধারণ করেছি যে, ‘হে ভিক্ষুগণ, সেসব ভিক্ষুর সংখ্যা অল্পমাত্রই যারা ত্রিবিধ সংযোজন ক্ষয় করে রাগ-দ্বেষ ও মোহের তনুভাবহেতু (ক্ষীণত্বহেতু) সকৃদাগামী প্রাপ্ত হয়েছে এবং একবারমাত্র এই লোকে জন্মগ্রহণপূর্বক দুঃখের অন্তসাধন করবে। অধিকন্তু, এমনতর ভিক্ষুর সংখ্যাই বহুতর যারা ত্রিবিধ সংযোজন পরিক্ষয়পূর্বক স্রোতাপন্ন, অবিনিপাতধর্মী ও নিয়ত সম্বোধিপরায়ণ।’” দ্বিতীয় সূত্র।

৩. ধর্মদিন্ন সূত্র
১০৪৯.১. একসময় ভগবান বারাণসীর ঋষিপতনে মৃগদায়ে[130] অবস্থান করছিলেন। অতঃপর ধর্মদিন্ন উপাসক পাঁচশত উপাসকের সাথে ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একপাশে বসলেন। একপাশে উপবেশনের পর ধর্মদিন্ন উপাসক ভগবানকে এরূপ বললেন :

২. “ভন্তে, আমাদের দীর্ঘদিন হিত ও সুখের জন্য ভগবান আমাদের উপদেশ দিন, আমাদের অনুশাসন করুন।”

“তদ্ধেতু, হে ধর্মদিন্ন, তোমাদের এরূপ শিক্ষা করা উচিত-‘তথাগত ভাষিত যেই গম্ভীর, গভীর অর্থপূর্ণ, লোকোত্তর ও শূন্যতা বা নির্বাণ-প্রদায়ী সূত্রান্ত (উপদেশাবলি) রয়েছে সেই উপদেশাবলি আমরা যথাসময়ে অধিগত হয়ে (অধ্যয়ন করে) অবস্থান করব।’ ধর্মদিন্ন, তোমাদের এরূপই শিক্ষা করা উচিত।”

“ভন্তে, আমাদের ন্যায় সন্তানদের ভিড়ে অবস্থানকারী, কাশীচন্দন, মালা-সুগন্ধদ্রব্যাদি ব্যবহারকারী ও সোনা-রূপা গ্রহণকারীদের পক্ষে ভগবান ভাষিত যেই গম্ভীর, গভীর অর্থপূর্ণ, লোকোত্তর ও শূন্যতা বা নির্বাণ-প্রদায়ী উপদেশাবলি যথাসময়ে অধিগত হয়ে (অধ্যয়ন করে) অবস্থান করা সহজসাধ্য নয়। ভন্তে, তাই আমাদের পঞ্চ শিক্ষাপদে স্থিত থাকার জন্য উত্তরোত্তর ধর্মদেশনা করুন।”

৩. “তাহলে, হে ধর্মদিন্ন, তোমাদের এরূপ শিক্ষনীয়-‘আমরা বুদ্ধের প্রতি এরূপে অবিচলিত প্রসাদসম্পন্ন হব; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ আমরা ধর্মের প্রতিও অবিচলিত শ্রদ্ধাসম্পন্ন হব; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সংঘের প্রতিও আমরা এরূপে অবিচলিত প্রসাদসম্পন্ন হব; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহে হব আমরা বিভূষিত।’ ধর্মদিন্ন, তোমাদের এরূপই শিক্ষা করা উচিত।”

“ভন্তে, ভগবান কর্তৃক এখন যেই চার প্রকার স্রোতাপত্তির অঙ্গ দেশিত হয়েছে, সেই অঙ্গ আমাদের মধ্যে বিদ্যমান এবং আমরাও সেই গুণধর্ম সন্দর্শন করি। ভন্তে, আমরা বুদ্ধের প্রতি এরূপে অবিচলিত শ্রদ্ধান্বিত; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ আমরা ধর্মের প্রতিও অবিচলিত শ্রদ্ধাসম্পন্ন; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সংঘের প্রতিও আমরা এরূপে অবিচলিত প্রসাদিত; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য,দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহের আমরা বিভূষিত।”

৪. “হে ধর্মদিন্ন, তা তোমাদের সত্যিই লাভ,তা তোমাদের পক্ষে সুলব্ধ যে, তোমাদের দ্বারা এখন স্রোতাপত্তিফল ব্যাখ্যাত হলো।” তৃতীয় সূত্র।

৪. গ্লান সূত্র
১০৫০.১. একসময় ভগবান শাক্যদের মধ্যে কপিলাবাস্তুর নিগ্রোধারামে অবস্থান করছিলেন। সেই সময়ে বহুসংখ্যক ভিক্ষু এই ভেবে ভগবানের জন্য চীবর প্রস্তুত করছিলেন যে, ‘এই প্রস্তুতকৃত চীবর পরে ভগবান তিন মাসের বর্ষা শেষে পর্যটনের উদ্দেশ্যে প্রস্থান করবেন।’ মহানাম শাক্য শুনতে পেলেন-বহুসংখ্যক ভিক্ষু এই ভেবে ভগবানের জন্য চীবর প্রস্তুত করছিলেন যে,‘এই প্রস্তুতকৃত চীবর পরে ভগবান তিন মাসের বর্ষা শেষে পর্যটনের উদ্দেশ্যে প্রস্থান করবেন।’ তা শুনে মহানাম শাক্য ভগবানের নিকট উপস্থিত হয়ে ভগবানকে অভিবাদনপূর্বক একপাশে বসলেন। একপাশে উপবিষ্ট মহানাম শাক্য ভগবানকে এরূপ বললেন :

২. “ভন্তে, আমি শুনেছি যে, বহুসংখ্যক ভিক্ষু এই ভেবে ভগবানের জন্য চীবর প্রস্তুত করছিলেন যে, ‘এই প্রস্তুতকৃত চীবর পরে ভগবান তিন মাসের বর্ষা শেষে পর্যটনের উদ্দেশ্যে প্রস্থান করবেন।’ ভন্তে, একজন স্রোতাপন্ন উপাসকের দ্বারা অসুস্থ, দুঃখিত ও রোগ-যন্ত্রণায় পীড়িত অন্য স্রোতাপন্ন উপাসক কীরূপে উপদিষ্ট হওয়া উচিত, সে সম্বন্ধে আমরা এখনও ভগবানের নিকট হতে শুনতে পাইনি এবং ভগবানের সম্মুখাৎ অবধারণও করিনি।”

“মহানাম, একজন স্রোতাপন্ন উপাসকের দ্বারা অসুস্থ, দুঃখিত ও রোগ-যন্ত্রণায় পীড়িত অন্য স্রোতাপন্ন উপাসককে চারটি আশ্বস্তকরণযোগ্য বিষয়ের মাধ্যমে আশ্বস্ত করা উচিত; যথা : “আয়ুষ্মান, আপনি আশ্বস্ত হোন, কেননা আপনার নিকট বুদ্ধের প্রতি অবিচলিত শ্রদ্ধা বিদ্যমান; যথা : ‘ইনি সেই ভগবান, অর্হৎ, সম্যকসম্বুদ্ধ, বিদ্যা-আচরণসম্পন্ন, সুগত, লোকজ্ঞ, অনুত্তর পুরুষ দমনকারী সারথি, দেব-মনুষ্যের শাস্তা ও বুদ্ধ ভগবান।’ ধর্মের প্রতিও অবিচলিত শ্রদ্ধা আপনার মধ্যে বিদ্যমান; যথা : ‘ভগবানের ধর্ম সুব্যাখ্যাত, সন্দৃষ্টিক, কালাকাল বিরহিত, এসে দেখার যোগ্য, নির্বাণে উপনয়নকারী এবং বিজ্ঞজন কর্তৃক জ্ঞাতব্য।’ সংঘের প্রতিও এরূপে অবিচলিত প্রসাদ আপনাতে রয়েছে; যথা : ‘ভগবানের শিষ্যমণ্ডলী সুপথে প্রতিপন্ন, ঋজুপথে প্রতিপন্ন, ন্যায় বা নির্বাণপথে প্রতিপন্ন, সমীচীন পথে প্রতিপন্ন, ভগবানের শ্রাবকসংঘ যুগ্ম হিসাবে চারি যুগ্ম এবং পুদ্গল হিসাবে অষ্ট আর্যপুদ্গলই চারি প্রত্যয় দান-আহুতি লাভের যোগ্য, আতিথেয়তা লাভের যোগ্য, দক্ষিণেয়্য, অঞ্জলি করণীয় এবং জগতের অনুত্তর পুণ্যক্ষেত্র’। আর্যগণের প্রশংসিত অখণ্ড, নিশ্চিদ্র, নিখুঁত, নিষ্কলঙ্ক, বিমুক্তিতে উপনীতকারী, বিজ্ঞ কর্তৃক প্রশংসিত, অদূষিত এবং সমাধি লাভে সহায়ক শীলসমূহের আপনি বিভূষিত।’”

৩. মহানাম, একজন স্রোতাপন্ন উপাসকের দ্বারা অসুস্থ, দুঃখিত ও রোগ-যন্ত্রণায় পীড়িত অন্য স্রোতাপন্ন উপাসককে এই চারটি আশ্বস্তকরণযোগ্য বিষয়ের মাধ্যমে আশ্বাস প্রদানপূর্বক এরূপ বলা উচিত-‘আয়ুষ্মান, আপনার মাতাপিতার প্রতি কি আপনার অপেক্ষারূপ অনুরক্তি রয়েছে?’ যদি সে বলে-‘হ্যাঁ, আমার মাতাপিতার প্রতি আমার অপেক্ষারূপ অনুরক্তি রয়েছে।’ তবে তাকে এরূপ বলতে হবে-‘আয়ুষ্মান, আপনার মরণ আসন্ন। মাতাপিতার প্রতি অপেক্ষা করলেও মরতে হবে, না করলেও মরতে হবে। আয়ুষ্মান, তা উত্তম হবে যদি আপনি আপনার মাতাপিতার প্রতি অনুরক্তি ত্যাগ করেন।’

তারপর সে যদি এরূপ বলে-‘মাতাপিতার প্রতি আমার যে অনুরক্তি তা প্রহীন হয়েছে।’ তবে তাকে পুনঃ এরূপ বলা উচিত-‘আয়ুষ্মান, আপনার স্ত্রী-পুত্রের প্রতি কি আপনার অপেক্ষারূপ অনুরক্তি রয়েছে?’ যদি সে বলে-‘হ্যাঁ, আমার স্ত্রী-পুত্রের প্রতি আমার অপেক্ষারূপ অনুরক্তি রয়েছে।’ তবে তাকে এরূপ বলতে হবে-‘আয়ুষ্মান, আপনার মরণ আসন্ন। স্ত্রী-পুত্রের প্রতি অপেক্ষা করলেও মরতে হবে, না করলেও মরতে হবে। আয়ুষ্মান, তা উত্তম হবে যদি আপনি আপনার স্ত্রী-পুত্রের প্রতি অনুরক্তি ত্যাগ করেন।’

তারপর সে যদি এরূপ বলে-‘স্ত্রী-পুত্রের প্রতি আমার যে অনুরক্তি তা প্রহীন হয়েছে।’ তবে তাকে পুনঃ এরূপ বলা উচিত-‘আয়ুষ্মান, আপনার নিকট কি মনুষ্য পঞ্চ কামগুণের প্রতি অপেক্ষারূপ আসক্তি রয়েছে?’ যদি সে বলে ‘হ্যাঁ, আমার নিকট মনুষ্য পঞ্চ কামগুণের প্রতি অপেক্ষারূপ আসক্তি রয়েছে।’ তবে তাকে এরূপ বলা উচিত-‘আয়ুষ্মান, মনুষ্য কাম হতে অতিমনোরম ও প্রণীততর দিব্যকাম রয়েছে। আয়ুষ্মান, তা উত্তম হবে যদি আপনি মনুষ্য পঞ্চ কামগুণ হতে চিত্তকে সরিয়ে নিয়ে চতুর্মহারাজিক দেবগণের মধ্যে চিত্তকে নমিত করেন।’

তারপর সে যদি এরূপ বলে-‘মনুষ্য কামগুণ হতে আমার চিত্ত নির্লিপ্ত হয়েছে এবং চতুর্মহারাজিক দেবগণের মধ্যে আমার চিত্ত নমিত হয়েছে।’ তবে তখন তাকে এরূপ বলতে হবে-‘আয়ুষ্মান, চর্তুমহারাজিক দেবগণ হতে তাবত্রিংশ দেবগণ, এভাবে তাবত্রিংশ দেবগণ হতে যাম দেবগণ, যাম দেবগণ হতে তুষিত দেবগণ, তুষিত দেবগণ হতে নির্মাণরতি দেবগণ, নির্মাণরতি দেবগণ হতে পরনির্মিত বশবর্তী দেবগণ, পরনির্মিত বশবর্তী দেবগণ হতে ব্রহ্মলোক অতিমনোরম ও প্রণীততর। আয়ুষ্মান, তা উত্তম হবে যদি আপনি পরনির্মিত বশবর্তী দেবগণ হতে চিত্তকে সরিয়ে নিয়ে ব্রহ্মলোকের প্রতি চিত্তকে নমিত করেন।’

তারপর সে যদি এরূপ বলে-‘পরনির্মিত বশবর্তী দেবগণ হতে আমার চিত্ত নির্লিপ্ত হয়েছে এবং ব্রহ্মলোকের প্রতি আমার চিত্ত নমিত হয়েছে।’ তবে তখন তাকে এরূপ বলতে হবে-‘আয়ুষ্মান, ব্রহ্মলোকও অনিত্য,অধ্রুব এবং সৎকায়ের অন্তর্ভুক্ত। আয়ুষ্মান, তা উত্তম হবে যদি আপনি ব্রহ্মলোক হতেও চিত্তকে নির্লিপ্ত করে সৎকায় নিরোধে চিত্তকে নিবিষ্ট করেন।’

তারপর সে যদি এরূপ বলে-‘ব্রহ্মলোক হতে আমার চিত্ত নির্লিপ্ত হয়েছে এবং সৎকায় (আত্মবাদ) নিরোধে চিত্তকে নিবিষ্ট করছি।’ তবে ‘বিমুক্তি হতে বিমুক্ত’ এরূপ তুলনায় বিমুক্তচিত্ত উপাসকের সাথে আসবমুক্ত ভিক্ষুর সামান্যমাত্র পার্থক্য নেই বলে আমি ঘোষণা করছি।” চতুর্থ সূত্র।

৫. স্রোতাপত্তিফল সূত্র
১০৫১.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা স্রোতাপত্তিফল লাভের জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা স্রোতাপত্তিফল লাভের জন্য পরিচালিত হয়।” পঞ্চম সূত্র।

৬. সকৃদাগামীফল সূত্র
১০৫২.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা সকৃদাগামীফল লাভের জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা সকৃদাগামীফল লাভের জন্য পরিচালিত হয়।” ষষ্ঠ সূত্র।

৭. অনাগামীফল সূত্র
১০৫৩.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা অনাগামীফল লাভের জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা অনাগামীফল লাভের জন্য পরিচালিত হয়।” সপ্তম সূত্র।

৮. অর্হত্ত্বফল সূত্র
১০৫৪.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা অর্হত্ত্বফল লাভের জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা অর্হত্ত্বফল লাভের জন্য পরিচালিত হয়।” অষ্টম সূত্র।

৯. প্রজ্ঞা লাভ সূত্র
১০৫৫.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা প্রজ্ঞা লাভের জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা প্রজ্ঞা লাভের জন্য পরিচালিত হয়।” নবম সূত্র।

১০. প্রজ্ঞা বৃদ্ধি সূত্র
১০৫৬.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা প্রজ্ঞা বৃদ্ধির জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ।ভিক্ষুগণ, এই চার প্রকার ধর্ম ভাবিত ও বহুলীকৃত হলে তা প্রজ্ঞা বৃদ্ধির জন্য পরিচালিত হয়।” নবম সূত্র।

১১. প্রজ্ঞা বৈপুল্য সূত্র
১০৫৭.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা প্রজ্ঞা বৈপুল্যের জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা প্রজ্ঞা বৈপুল্যের জন্য পরিচালিত হয়।” একাদশতম সূত্র।

সপ্রাজ্ঞ বর্গ সমাপ্ত।

তস্‌সু্‌দ্দানং/সূত্রসূচি

সগাথা, বর্ষা উদ্‌যাপন আর ধর্মদিন্ন, গ্লান সূত্র;

চারিফল সূত্র ও বৃদ্ধি, বৈপুল্য সূত্রে বর্গ সমাপ্ত॥


 

৭. মহাপ্রজ্ঞা বর্গ
১. মহাপ্রজ্ঞা সূত্র
১০৫৮.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা মহাপ্রাজ্ঞতার জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা মহাপ্রাজ্ঞতার জন্য পরিচালিত হয়।” প্রথম সূত্র।

২. বহু প্রজ্ঞা সূত্র
১০৫৯.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা বহু প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা বহু প্রাজ্ঞতার জন্য পরিচালিত হয়।” দ্বিতীয় সূত্র।

৩. বিপুল প্রজ্ঞা সূত্র
১০৬০.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা বিপুল প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা বিপুল প্রাজ্ঞতার জন্য পরিচালিত হয়।” তৃতীয় সূত্র।

৪. গম্ভীর প্রজ্ঞা সূত্র
১০৬১.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা গম্ভীর প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা গম্ভীর প্রাজ্ঞতার জন্য পরিচালিত হয়।” চতুর্থ সূত্র।

৫. অপ্রমত্ত প্রজ্ঞা সূত্র
১০৬২.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা অপ্রমত্ত প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা অপ্রমত্ত প্রাজ্ঞতার জন্য পরিচালিত হয়।” পঞ্চম সূত্র।

৬. ভূরি বা অতি মহাপ্রজ্ঞা সূত্র
১০৬৩.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা ভূরি প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা ভূরি প্রাজ্ঞতার জন্য পরিচালিত হয়।” ষষ্ঠ সূত্র।

৭. প্রজ্ঞা বাহুল্য সূত্র
১০৬৪.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা প্রজ্ঞা বাহুল্যতার জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা প্রজ্ঞা বাহুল্যতার জন্য পরিচালিত হয়।” সপ্তম সূত্র।

৮. ত্বরিত প্রজ্ঞা সূত্র
১০৬৫.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা ত্বরিত প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ।ভিক্ষুগণ,এই চার প্রকার ধর্ম ভাবিত ও বহুলীকৃত হলে তা ত্বরিত প্রাজ্ঞতার জন্য পরিচালিত হয়।” অষ্টম সূত্র।

৯. ক্ষিপ্র প্রজ্ঞা সূত্র
১০৬৬.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা ক্ষিপ্রপ্রাজ্ঞতার জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা ক্ষিপ্রপ্রাজ্ঞতার জন্য পরিচালিত হয়।” নবম সূত্র।

১০. হাস প্রজ্ঞা (পরিষ্কার বা স্বচ্ছ) সূত্র
১০৬৭.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা হাসপ্রাজ্ঞতার জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা হাসপ্রাজ্ঞতার জন্য পরিচালিত হয়।” দশম সূত্র।

১১. জবন প্রজ্ঞা (দ্রুত উপলব্ধির জ্ঞান) সূত্র
১০৬৮.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা জবনপ্রাজ্ঞতার জন্য সংবর্তিত বা পরিচালিত হয়। সেই চার কী কী? যথা : সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা জবনপ্রাজ্ঞতার জন্য পরিচালিত হয়।” একাদশতম সূত্র।

১২. তীক্ষ্ণ প্রজ্ঞা সূত্র
১০৬৯.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা তীক্ষ্ণ প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা তীক্ষ্ণ প্রাজ্ঞতার জন্য পরিচালিত হয়।” দ্বাদশ সূত্র।

১৩. নির্বেধিক (অতিশয় সুতীক্ষ্ণ প্রজ্ঞা) প্রজ্ঞা সূত্র
১০৭০.১. “হে ভিক্ষুগণ, চার প্রকার ধর্ম ভাবিত ও বহুলীকৃত হলে তা নির্বেধিক প্রাজ্ঞতার জন্য সংবর্তিত বা পরিচালিত হয়। সেই চার কী কী? যথা :সৎপুরুষ সংস্রব, সদ্ধর্ম শ্রবণ, উত্তমরূপে মনোযোগ প্রদান এবং ধর্মানুধর্ম আচরণ। ভিক্ষুগণ, এই চার প্রকার ধর্ম ভাবিত ও বহুলীকৃত হলে তা নির্বেধিক প্রাজ্ঞতার জন্য পরিচালিত হয়।” তেরতম সূত্র।

মহাপ্রজ্ঞা বর্গ সমাপ্ত।

তস্সুদ্দানং/সূত্রসূচি

মহাপ্রজ্ঞা, বহু-বিপুল-গম্ভীর ও অপ্রমত্ত প্রজ্ঞা সূত্র,

ভূরি প্রজ্ঞা সূত্র, প্রজ্ঞা বাহুল্য এবং ত্বরিত, ক্ষিপ্র সূত্র;

হাস, জবন, তীক্ষ্ণ ও নির্বেধিক প্রজ্ঞা সূত্রে বর্গ সমাপ্ত॥

স্রোতাপত্তি-সংযুক্ত সমাপ্ত।


 

১২. সত্য-সংযুক্ত
১. সমাধি বর্গ
১. সমাধি সূত্র
১০৭১.১. শ্রাবস্তী নিদান। “হে ভিক্ষুগণ, সমাধি অনুশীলন কর। ভিক্ষুগণ, সমাহিত ভিক্ষু যথাভূত বিষয় প্রকৃষ্টরূপে জানতে পারে। কীরূপ যথাভূত বিষয় সে প্রকৃষ্টরূপে জানে? সে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাভূত বিষয় সম্যকরূপে জানতে পারে। তাই ভিক্ষুগণ, সমাধি অনুশীলন কর। ভিক্ষুগণ, সমাহিত ভিক্ষু যথাভূত বিষয় প্রকৃষ্টরূপে জানতে পারে।

২. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. নির্জনতাজনিত ধ্যান সূত্র
১০৭২.১. “হে ভিক্ষুগণ, নির্জনতায় ধ্যানের উদ্দেশ্যে প্রয়াস কর। ভিক্ষুগণ, নির্জনাগত ভিক্ষু যথাভূত বিষয় প্রকৃষ্টরূপে জানতে পারে। কীরূপ যথাভূত বিষয় সে প্রকৃষ্টরূপে জানে? সে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাভূত বিষয় সম্যকরূপে জানতে পারে। তাই ভিক্ষুগণ, নির্জনতায় ধ্যানের উদ্দেশ্যে প্রয়াস কর। ভিক্ষুগণ, নির্জনাগত ভিক্ষু যথাভূত বিষয় প্রকৃষ্টরূপে জানতে পারে।

২. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. প্রথম কুলপুত্র সূত্র
১০৭৩.১. “হে ভিক্ষুগণ, অতীতে যে সকল কুলপুত্র সম্যকভাবে আগার হতে অনাগারিক প্রব্রজ্যায় প্রব্রজিত হয়েছিল, তারা সকলেই চারি আর্যসত্য যথাভূতরূপে উপলব্ধির জন্যই প্রব্রজিত হয়েছিল। ভিক্ষুগণ, অনাগতে যে সকল কুলপুত্র সম্যকভাবে আগার হতে অনাগারিক প্রব্রজ্যায় প্রব্রজিত হবে, তারা সকলেই চারি আর্যসত্য যথাভূতরূপে উপলব্ধির জন্যই প্রব্রজিত হবে। এবং বর্তমানে যে-সকল কুলপুত্র সম্যকভাবে আগার হতে অনাগারিক প্রব্রজ্যায় প্রব্রজিত হচ্ছে, তারাও সকলেই চারি আর্যসত্য যথাভূতরূপে উপলব্ধির জন্যই প্রব্রজিত হচ্ছে।

২. সেই চার প্রকার কী কী? যথা : দুঃখ আর্যসত্য, দুঃখের কারণ বা সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, অতীতে যে-সকল কুলপুত্র সম্যকভাবে আগার হতে অনাগারিক প্রব্রজ্যায় প্রব্রজিত হয়েছিল, তারা সকলেই এই চারি আর্যসত্য যথাভূতরূপে উপলব্ধির জন্যই প্রব্রজিত হয়েছিল। ভিক্ষুগণ, অনাগতে যে সকল কুলপুত্র সম্যকভাবে আগার হতে অনাগারিক প্রব্রজ্যায় প্রব্রজিত হবে, তারা সকলেই এই চারি আর্যসত্য যথাভূতরূপে উপলব্ধির জন্যই প্রব্রজিত হবে। এবং বর্তমানে যে সকল কুলপুত্র সম্যকভাবে আগার হতে অনাগারিক প্রব্রজ্যায় প্রব্রজিত হচ্ছে, তারাও সকলেই এই চারি আর্যসত্য যথাভূতরূপে উপলব্ধির জন্যই প্রব্রজিত হচ্ছে।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. দ্বিতীয় কুলপুত্র সূত্র
১০৭৪.১. “হে ভিক্ষুগণ, অতীতে সম্যকভাবে আগার হতে অনাগারিক প্রব্রজ্যায় প্রব্রজিত যে সকল কুলপুত্র যথাভূত বিষয় উপলব্ধি করেছিল, তারা সকলেই চারি আর্যসত্য যথাভূতরূপে উপলব্ধি করেছিল। ভিক্ষুগণ, অনাগতে সম্যকভাবে আগার হতে অনাগারিক প্রব্রজ্যায় প্রব্রজিত যে সকল কুলপুত্র যথাভূত বিষয় উপলব্ধি করবে, তারাও সকলেই চারি আর্যসত্য যথাভূতরূপে উপলব্ধি করবে। এবং বর্তমানে সম্যকভাবে আগার হতে অনাগারিক প্রব্রজ্যায় প্রব্রজিত যে সকল কুলপুত্র যথাভূত বিষয় উপলব্ধি করছে, তারাও সকলেই চারি আর্যসত্য যথাভূতরূপে উপলব্ধি করছে।

২. সেই চার প্রকার কী কী? যথা : দুঃখ আর্যসত্য, দুঃখের কারণ বা সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, অতীতে সম্যকভাবে আগার হতে অনাগারিক প্রব্রজ্যায় প্রব্রজিত যে-সকল কুলপুত্র যথাভূত বিষয় উপলব্ধি করেছিল, তারা সকলেই এই চারি আর্যসত্য যথাভূতরূপে উপলব্ধি করেছিল। ভিক্ষুগণ, অনাগতে সম্যকভাবে আগার হতে অনাগারিক প্রব্রজ্যায় প্রব্রজিত যে সকল কুলপুত্র যথাভূত বিষয় উপলব্ধি করবে, তারাও সকলেই এই চারি আর্যসত্য যথাভূতরূপে উপলব্ধি করবে। এবং বর্তমানে সম্যকভাবে আগার হতে অনাগারিক প্রব্রজ্যায় প্রব্রজিত যে-সকল কুলপুত্র যথাভূত বিষয় উপলব্ধি করছে, তারাও সকলেই এই চারি আর্যসত্য যথাভূতরূপে উপলব্ধি করছে।

৩. তদ্ধেতু, ভিক্ষুগণ,‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. প্রথম শ্রমণ-ব্রাহ্মণ সূত্র
১০৭৫.১. “হে ভিক্ষুগণ, অতীতে যে সকল শ্রমণ-ব্রাহ্মণগণ যথাভূত বিষয়ে সম্বোধি প্রাপ্ত হয়েছিল, তারা সকলেই চারি আর্যসত্যে সম্বোধি প্রাপ্ত হয়েছিল। ভিক্ষুগণ, অনাগতে যে সকল শ্রমণ-ব্রাহ্মণগণ যথাভূত বিষয়ে সম্বোধি প্রাপ্ত হবে, তারাও সকলেই চারি আর্যসত্যে সম্বোধি প্রাপ্ত হবে। এবং বর্তমানে যে সকল শ্রমণ-ব্রাহ্মণগণ যথাভূত বিষয়ে সম্বোধি প্রাপ্ত হচ্ছে, তারাও সকলেই চারি আর্যসত্যে সম্বোধি প্রাপ্ত হচ্ছে।

২. সেই চার প্রকার কী কী? যথা : দুঃখ আর্যসত্য, দুঃখের কারণ বা সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, অতীতে যে সকল শ্রমণ-ব্রাহ্মণগণ যথাভূত বিষয়ে সম্বোধি প্রাপ্ত হয়েছিল, তারা সকলেই এই চারি আর্যসত্যে সম্বোধি প্রাপ্ত হয়েছিল। ভিক্ষুগণ, অনাগতে যে সকল শ্রমণ-ব্রাহ্মণগণ যথাভূত বিষয়ে সম্বোধি প্রাপ্ত হবে, তারাও সকলেই এই চারি আর্যসত্যে সম্বোধি প্রাপ্ত হবে। এবং বর্তমানে যে সকল শ্রমণ-ব্রাহ্মণগণ যথাভূত বিষয়ে সম্বোধি প্রাপ্ত হচ্ছে, তারাও সকলেই এই চারি আর্যসত্যে সম্বোধি প্রাপ্ত হচ্ছে।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. দ্বিতীয় শ্রমণ-ব্রাহ্মণ সূত্র
১০৭৬.১. “হে ভিক্ষুগণ, অতীতে যে সকল শ্রমণ-ব্রাহ্মণগণ যথাভূতরূপে অভিসম্বোধি লাভের কথা প্রকাশ করেছিল, তারা সকলেই চারি আর্যসত্যরূপ অভিসম্বোধি লাভের কথাই প্রকাশ করেছিল। ভিক্ষুগণ, অনাগতে যে-সকল শ্রমণ-ব্রাহ্মণগণ যথাভূতরূপে অভিসম্বোধি লাভের কথা প্রকাশ করবে, তারা সকলেই চারি আর্যসত্যরূপ অভিসম্বোধি লাভের কথাই প্রকাশ করবে। এবং বর্তমানে যে সকল শ্রমণ-ব্রাহ্মণগণ যথাভূতরূপে অভিসম্বোধি লাভের কথা প্রকাশ করছে, তারাও সকলেই চারি আর্যসত্যরূপ অভিসম্বোধি লাভের কথাই প্রকাশ করছে।

২. সেই চার প্রকার কী কী? যথা : দুঃখ আর্যসত্য, দুঃখের কারণ বা সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, অতীতে যে সকল শ্রমণ-ব্রাহ্মণগণ যথাভূতরূপে অভিসম্বোধি লাভের কথা প্রকাশ করেছিল, তারা সকলেই এই চারি আর্যসত্যরূপ অভিসম্বোধি লাভের কথাই প্রকাশ করেছিল। ভিক্ষুগণ, অনাগতে যে সকল শ্রমণ-ব্রাহ্মণগণ যথাভূতরূপে অভিসম্বোধি লাভের কথা প্রকাশ করবে, তারা সকলেই এই চারি আর্যসত্যরূপ অভিসম্বোধি লাভের কথাই প্রকাশ করবে। এবং বর্তমানে যে সকল শ্রমণ-ব্রাহ্মণগণ যথাভূতরূপে অভিসম্বোধি লাভের কথা প্রকাশ করছে, তারাও সকলেই এই চারি আর্যসত্যরূপ অভিসম্বোধি লাভের কথাই প্রকাশ করছে।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭. বিতর্ক সূত্র
১০৭৭.১. “হে ভিক্ষুগণ, তোমরা পাপ-অকুশল বিতর্ক (চিন্তা); যথা : কাম-বিতর্ক, ব্যাপাদ-বিতর্ক ও বিহিংসা-বিতর্ক চিন্তা কর না। তার কারণ কী? কেননা, ভিক্ষুগণ, সেরূপ চিন্তা অর্থসংহিত বা মঙ্গলজনক নয়; তা ব্রহ্মচর্য সূচিত করে না; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে না।

২. ভিক্ষুগণ, বিতর্ক করতে হলে তোমরা ‘ইহা দুঃখ’ এরূপে বিতর্ক বা চিন্তা কর; ‘ইহা দুঃখ-সমুদয়’, ‘ইহা দুঃখ-নিরোধ’, ‘ইহা দুঃখ-নিরোধগামী প্রতিপদা’ এরূপ চিন্তা কর। তার কারণ কী? কেননা,ভিক্ষুগণ, এরূপ চিন্তা মঙ্গলজনক; তা ব্রহ্মচর্য সূচিত করে; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. চিন্তা সূত্র
১০৭৮.১. “হে ভিক্ষুগণ, এমন পাপ-অকুশল চিত্ত উৎপাদন কর না; যথা : ‘জগৎ শাশ্বত’, অথবা ‘জগৎ অশাশ্বত’; ‘জগৎ সান্ত (বা সীমাবদ্ধ)’, অথবা ‘জগৎ অনন্ত’; ‘যেই জীব সেই শরীর’ অথবা ‘জীব অন্য আর শরীর অন্য’; ‘তথাগত মৃত্যুর পর বিদ্যমান থাকেন’ কিংবা ‘তথাগত মৃত্যুর পর বিদ্যমান থাকেন না’; ‘তথাগত মৃত্যুর পর বিদ্যমান থাকেন আবার থাকেনও না’ কিংবা ‘তথাগত মৃত্যুর পর বিদ্যমান থাকেন না আবার না থাকেন তা-ও নয়’। তার কারণ কী? কেননা, ভিক্ষুগণ, সেরূপ চিন্তা অর্থসংহিত বা মঙ্গলজনক নয়; তা ব্রহ্মচর্য সূচিত করে না; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে না।

২. ভিক্ষুগণ, বিতর্ক করতে হলে তোমরা ‘ইহা দুঃখ’ এরূপে বিতর্ক বা চিন্তা কর; ‘ইহা দুঃখ-সমুদয়’, ‘ইহা দুঃখ-নিরোধ’, ‘ইহা দুঃখ-নিরোধগামী প্রতিপদা’ এরূপ চিন্তা কর। তার কারণ কী? কেননা, ভিক্ষুগণ, এরূপ চিন্তা মঙ্গলজনক; তা ব্রহ্মচর্য সূচিত করে; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. ঝগড়াটে কথা সূত্র
১০৭৯.১. “হে ভিক্ষুগণ, তোমরা এরূপ কলহপূর্ণ কথা বলবে না; যথা : ‘তুমি এই ধর্ম-বিনয় সম্পর্কে জান না, আমিই এই ধর্ম-বিনয় সম্পর্কে জ্ঞাত আছি। কি-বা তুমি এই ধর্ম-বিনয় সম্পর্কে জানবে! ভুলে ভরা তুমি আর আমিই সঠিক। ধর্মশাস্ত্র আমার অধিগত, তোমার নয়। তুমি তো আগের কথা পরে বল, আর পরের কথা বল আগে। তোমার গবেষিত বিষয় বৈষম্যপূর্ণ। তোমার আলোচ্য বিষয় হচ্ছে শুধুই মিথ্যে জল্পনামাত্র। যদি তুমি নিজেকে প্রকাশ করতে চাও তবে নিগৃহীতই হও মাত্র।’ তার কারণ কী? কেননা,ভিক্ষুগণ, সেরূপ কথা মঙ্গলজনক নয়;তা ব্রহ্মচর্য সূচিত করে না; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে না।

২. ভিক্ষুগণ, কথা বলতে হলে তোমরা ‘ইহা দুঃখ’ এরূপ আলোচনা কর; ‘ইহা দুঃখ-সমুদয়’, ‘ইহা দুঃখ-নিরোধ’, ‘ইহা দুঃখ-নিরোধগামী প্রতিপদা’ এরূপ আলোচনা কর। তার কারণ কী? কেননা, ভিক্ষুগণ, এরূপ আলোচনা মঙ্গলজনক; তা ব্রহ্মচর্য সূচিত করে; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. তিরচ্ছান কথা সূত্র
১০৮০.১. “হে ভিক্ষুগণ, তোমরা নানান প্রকার তিরচ্ছান বা হীন কথা বলবে না, যেমন : ‘রাজবিষয়ক কথা, চোর-সম্বন্ধীয় কথা, মহামাত্য প্রাসঙ্গিক কথা, সৈন্য সম্পর্কিত কথা, ভয় কথা, যুদ্ধবিষয়ক কথা, অন্ন-পান-বস্ত্র-শয্যা-সম্বন্ধীয় কথা, মাল্য-গন্ধ কথা, জ্ঞাতি-সম্বন্ধীয় কথা, গ্রাম-নিগম-নগর-জনপদ সম্পর্কিত কথা, স্ত্রী-পুরুষবিষয়ক কথা, দেবতা-সম্বন্ধীয় কথা, শান বাধাঁনো রাস্তা প্রসঙ্গে কথা, পুকুর ঘাটের মিথ্যে জল্পনা কথা, পূর্বপ্রেতবিষয়ক কথা, নানান প্রসঙ্গে নিরর্থক আলোচনা, জগৎ-সম্বন্ধীয় কথা, সমুদ্র-সম্পর্কিত কথা, এরূপে ভব-বিভব সম্বন্ধীয় কথা।’ তার কারণ কী? কেননা, ভিক্ষুগণ, সেরূপ কথা মঙ্গলজনক নয়; তা ব্রহ্মচর্য সূচিত করে না; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে না।

২.ভিক্ষুগণ, কথা বলতে হলে তোমরা ‘ইহা দুঃখ’ এরূপ আলোচনা কর; ‘ইহা দুঃখ-সমুদয়’, ‘ইহা দুঃখ-নিরোধ’, ‘ইহা দুঃখ-নিরোধগামী প্রতিপদা’ এরূপ আলোচনা কর। তার কারণ কী? কেননা,ভিক্ষুগণ, এরূপ আলোচনা মঙ্গলজনক;তা ব্রহ্মচর্য সূচিত করে; এবং নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য চালিত করে।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

সমাধি বর্গ সমাপ্ত।

তস্সুদ্দানং/সূত্রসূচি

সমাধি, নির্জনতা ধ্যান, দুই কুলপুত্র সূত্র, আর দ্বে শ্রমণ-ব্রাহ্মণ;

বিতর্ক, চিন্তা, ঝগড়াটে ও তিরচ্ছান কথা সূত্রে বর্গ সমাপ্ত॥


 

২. ধর্মচক্র প্রবর্তন বর্গ
১. ধর্মচক্র প্রবর্তন সূত্র
১০৮১.১. একসময় ভগবান বারাণসীর ঋষিপতনে মৃগদায়ে অবস্থান করছিলেন। তথায় তিনি পঞ্চবর্গীয় ভিক্ষুদের আহ্বান করে বললেন :

২. “হে ভিক্ষুগণ, দুইটির চরমে প্রব্রজিত ভিক্ষু-শ্রমণদের যাওয়া উচিত নয়। সেই দুইটা কী কী? প্রথমত, হীন গ্রাম্য ও সাধারণজন সেবিত অনার্য ও অনর্থকর কাম্যবস্তুতে অনুরক্ত হওয়া। আর দ্বিতীয়ত, অনার্য অনর্থকর আত্মক্লেশ-জনিত দুঃখবরণ। এই দুই অন্ত ত্যাগ করে তথাগত মধ্যমপথ অধিগত হয়েছেন। যাহা চক্ষু উৎপাদনকারী, জ্ঞান-উপশম ও অভিজ্ঞা উৎপাদনকারী এবং যাহা মানুষকে সম্বোধি বা নির্বাণের দিকে সংবর্তিত করে। বুদ্ধ তথাগত কর্তৃক অধিগত চক্ষু উৎপাদনকারী, জ্ঞান, উপশম ও অভিজ্ঞা উৎপাদনকারী এবং সম্বোধি ও নির্বাণের দিকে সংবর্তনকারী সেই মধ্যমপথ কি? ইহা আর্য অষ্টাঙ্গিক মার্গ। যথা : সম্যক দৃষ্টি, সম্যক সঙ্কল্প, সম্যক বাক্য, সম্যক কর্ম, সম্যক জীবিকা, সম্যক চেষ্টা, সম্যক স্মৃতি ও সম্যক সমাধি। ভিক্ষুগণ, চক্ষু উৎপাদনকারী, জ্ঞান, উপশম ও অভিজ্ঞা উৎপাদনকারী এবং সম্বোধি ও নির্বাণের দিকে সংবর্তনকারী এই মধ্যম প্রতিপদা তথাগত বুদ্ধ অধিগত হয়েছেন।

৩. ভিক্ষুগণ, জন্ম-দুঃখ, জরা-দুঃখ, অপ্রিয়সংযোগ দুঃখ, প্রিয়বিয়োগে দুঃখ, ইস্পিত বস্তুর অলাভজনিত দুঃখ ও সংক্ষেপে বলতে গেলে পঞ্চ উপাদানস্কন্ধরূপ দুঃখকেই বলে দুঃখ আর্যসত্য। ভিক্ষুগণ, ভব হতে ভবান্তরে পুনঃপুন উৎপাদিকা তৃষ্ণা যা আনন্দ ও লোভের সাথে আগমন করে এবং সেই সেই ভবে অভিনন্দনকারিনী, ইহাকে বলা হয় দুঃখ-সমুদয় আর্যসত্য। তা ত্রিবিধ-কামতৃষ্ণা, ভবতৃষ্ণা ও বিভবতৃষ্ণা। ভিক্ষুগণ, সেই তৃষ্ণার নিঃশেষে বিরাগ, নিরোধ, ত্যাগ, বিরাগ, নিক্ষেপ, মুক্তি ও অনালয়কে বলে দুঃখ-নিরোধ আর্যসত্য। ভিক্ষুগণ, সম্যক দৃষ্টি, সম্যক সঙ্কল্প, সম্যক বাক্য, সম্যক কর্ম, সম্যক জীবিকা, সম্যক চেষ্টা, সম্যক স্মৃতি ও সম্যক সমাধি। এই আর্য অষ্টাঙ্গিক মার্গই দুঃখনিরোধগামিনী প্রতিপদা বা দুঃখ-নিরোধের উপায় আর্যসত্য।

৪. ভিক্ষুগণ, ‘ইহা দুঃখ আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ আর্যসত্য আমার পরিজ্ঞাত’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ আর্যসত্য পরিজ্ঞাতব্য’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।

৫. ভিক্ষুগণ, ‘ইহা দুঃখ-সমুদয় বা দুঃখের কারণ আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ-সমুদয় আর্যসত্য পরিত্যাগ করা কর্তব্য’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ‘সেই দুঃখ-সমুদয় আর্যসত্য আমার প্রহীন হয়েছে’ এরূপ অশ্রুতপূর্ব বিষয়েও তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।

৬. ভিক্ষুগণ, ‘ইহা দুঃখ-নিরোধ আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ-নিরোধ আর্যসত্য লাভ করা উচিত’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ‘সেই দুঃখ-নিরোধ আর্যসত্য আমার লব্ধ হয়েছে’ এরূপ অশ্রুতপূর্ব বিষয়েও তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।

৭. ভিক্ষুগণ, ‘ইহা দুঃখ-নিরোধগামী প্রতিপদা বা উপায় আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ-নিরোধগামী উপায় আর্যসত্য অনুশীলন করা কর্তব্য’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ‘সেই দুঃখ-নিরোধ আর্যসত্য আমার ভাবিত’ এরূপ অশ্রুতপূর্ব বিষয়েও তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।

৮. ভিক্ষুগণ, এই চারি আর্যসত্যে ত্রিবিধ ক্রম অনুসারে দ্বাদশ প্রকার জ্ঞান-দর্শন যতদিন আমার পরিষ্কার হয়নি, ততদিন আমি মার, ব্রহ্মা, শ্রমণ-ব্রাহ্মণ কিংবা দেব-মানবের মধ্যে অনুত্তর সম্যক সম্বোধি লাভ করেছি বলে প্রকাশ করিনি।

৯. ভিক্ষুগণ, এই চারি আর্যসত্যে ত্রিবিধ ক্রম অনুসারে দ্বাদশ প্রকার জ্ঞান-দর্শন যখন আমার পরিষ্কার হয়েছিল, তখন হতে আমি মার, ব্রহ্মা, শ্রমণ-ব্রাহ্মণ কিংবা দেবমানবের মধ্যে অনুত্তর সম্যক সম্বোধি লাভ করেছি বলে প্রকাশ করেছি।

১০. আমার এরূপ জ্ঞান-দর্শন উৎপন্ন হয়েছিল, ‘আমার চিত্তবিমুক্তি প্রকুপিত হবার নয়। ইহাই আমার অন্তিম জন্ম। এই হতে আমাকে আর সংসারে জন্মগ্রহণ করতে হবে না’। ভগবান বুদ্ধ যখন এই উক্তি করলেন, তখন পঞ্চবর্গীয় ভিক্ষুগণ আনন্দিত হয়ে ভগবৎ বাক্য সাধুবাদের সাথে অনুমোদন করলেন।

১১.এই ধর্মচক্র সূত্র প্রবর্তিত হলে আয়ুষ্মান কৌ-ণ্যের পাপরজঃমুক্ত ও কলুষবিহীন ধর্মচক্ষু (স্রোতাপত্তিমার্গফল) লাভ হয়েছিল, অর্থাৎ যা কিছু উদয়শীল তা-ই বিলয়ধর্মী। ভগবান বুদ্ধের দ্বারা ধর্মচক্র প্রবর্তিত হলে ভূমিবাসী দেবতারা এই সাধুবাদ ধ্বনি ঘোষণা করেছিলেন-‘ইহা ভগবান বুদ্ধ কর্তৃক বারাণসী ঋষিপতন মৃগদায়ে অনুত্তর ধর্মচক্র প্রবর্তিত হয়েছিল যা শ্রমণ-ব্রাহ্মণ, দেব, মার, ব্রহ্মা বা অন্য কারো দ্বারা অপ্রবর্তনীয়। ভূমিবাসী দেবগণের শব্দ শুনে চর্তুমহারাজিক দেবতারা সাধুবাদ-ধ্বনি ঘোষণা করলেন। এরূপে তাবতিংস, যাম, তুষিত, নির্মাণরতি, পরনির্মিতবশবর্তী দেবগণও সাধুবাদ-ধ্বনি ঘোষণা করেছিলেন। এইভাবে ব্রহ্মা পারিসজ্জা, ব্রহ্মা পুরোহিত, মহাব্রহ্মা, পরিত্তাভ, অপ্রমাণাভ, আভস্বর, পরিত্তশুভ, প্রমাণশুভ, শুভকিহ্ন, বেহপ্‌ফল, অবিহ, অতপ্প, সুদর্শ, সুদর্শী এবং অকনিষ্ঠবাসী দেবগণও সাধুবাদ-ধ্বনি ঘোষণা করেছিলেন।

১৭. এই প্রকারে সেই ধর্মচক্র প্রবর্তন-ক্ষণে সেই মুহূর্তে ব্রহ্মলোক পর্যন্ত শব্দ ঘোষিত হয়েছিল। তখন এই দশ হাজার চক্রবাল কম্পিত ও প্রকম্পিত হয়েছিল। দিব্য আলোককেও অতিক্রম করে জগতে এক অপ্রমেয় এবং অত্যন্ত সুন্দর আলোকরশ্মি প্রাদুর্ভূত হয়েছিল।

অনন্তর ভগবান বুদ্ধ সুললিত কণ্ঠে প্রীতি জ্ঞাপন করলেন, “সত্যিই আয়ুষ্মান কৌণ্ডণ্য মার্গফলে (অঞ্‌ঞাসি) প্রতিষ্ঠিত হয়েছে।” তখন হতে আয়ুষ্মান কৌণ্ডণ্য “জ্ঞাত বা অর্হৎ কৌণ্ডণ্য” বলে পরিচিত হলেন। তৃতীয় সূত্র।

২. তথাগত সূত্র
১০৮২.১. “হে ভিক্ষুগণ, ‘ইহা দুঃখ আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল,জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ আর্যসত্য আমার পরিজ্ঞাতব্য’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ‘সেই দুঃখ আর্যসত্য আমার পরিজ্ঞাত’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।

২.ভিক্ষুগণ, ‘ইহা দুঃখ-সমুদয় বা দুঃখের কারণ আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ-সমুদয় আর্যসত্য পরিত্যাগ করা কর্তব্য’ এরূপও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ‘সেই দুঃখ-সমুদয় আর্যসত্য আমার প্রহীন হয়েছে’ এরূপ অশ্রুতপূর্ব বিষয়েও তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।

৩.ভিক্ষুগণ, ‘ইহা দুঃখ-নিরোধ আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ-নিরোধ আর্যসত্য লাভ করা উচিত’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ‘সেই দুঃখ-নিরোধ আর্যসত্য আমার লব্ধ হয়েছে’ এরূপ অশ্রুতপূর্ব বিষয়েও তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।

৪.ভিক্ষুগণ, ‘ইহা দুঃখ-নিরোধগামী প্রতিপদা বা উপায় আর্যসত্য’ এরূপ অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ভিক্ষুগণ, ‘সেই দুঃখ-নিরোধগামী উপায় আর্যসত্য অনুশীলন করা কর্তব্য’ এরূপেও অশ্রুতপূর্ব বিষয়ে তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল। ‘সেই দুঃখ-নিরোধ আর্যসত্য আমার ভাবিত’ এরূপ অশ্রুতপূর্ব বিষয়েও তথাগতের চক্ষু উৎপন্ন হয়েছিল, জ্ঞান, প্রজ্ঞা, বিদ্যা ও আলোক উৎপন্ন হয়েছিল।” দ্বিতীয় সূত্র।

৩. স্কন্ধ সূত্র
১০৮৩.১. “হে ভিক্ষুগণ, আর্যসত্য চার প্রকার। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য।

২. হে ভিক্ষুগণ, দুঃখ আর্যসত্য কীরূপ? ভিক্ষুগণ, পাঁচ প্রকার উপাদানস্কন্ধকেই দুঃখ আর্যসত্য বলা হয়; যথা : রূপ-উপাদানস্কন্ধ, বেদনা-উপাদানস্কন্ধ, সংজ্ঞা-উপাদানস্কন্ধ, সংস্কার-উপাদানস্কন্ধ ও বিজ্ঞান-উপাদানস্কন্ধ। ভিক্ষুগণ, একেই বলা হয় দুঃখ আর্যসত্য।

৩. ভিক্ষুগণ, দুঃখ-সমুদয় আর্যসত্য কীরূপ? পুনর্জন্ম প্রদায়ী, নন্দীরাগযুক্ত, যত্রতত্র অভিনন্দনকারী তৃষ্ণা; যথা : কামতৃষ্ণা, ভবতৃষ্ণা ও বিভবতৃষ্ণা হচ্ছে দুঃখের কারণ বা সমুদয় আর্যসত্য। ভিক্ষুগণ, একেই বলা হয় দুঃখ-সমুদয় আর্যসত্য।

৪. ভিক্ষুগণ, দুঃখ-নিরোধ আর্যসত্য কীরূপ? সেই তৃষ্ণার প্রতি অশেষরূপে বিরাগ, নিরোধ, ত্যাগ, বিসর্জন, মুক্তি ও আসক্তিমুক্ততাকেই (অনালয়) বলা হয় দুঃখ-নিরোধ আর্যসত্য।

৫. ভিক্ষুগণ, দুঃখ-নিরোধগামী প্রতিপদা আর্যসত্য কীরূপ? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি, সম্যক সমাধি। ভিক্ষুগণ, একেই বলা হয় দুঃখ-নিরোধগামী প্রতিপদা আর্যসত্য।

৬. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত,‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. আধ্যাত্মিক আয়তন সূত্র
১০৮৪.১. “হে ভিক্ষুগণ, আর্যসত্য চার প্রকার। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য।

২. হে ভিক্ষুগণ, দুঃখ আর্যসত্য কীরূপ? ভিক্ষুগণ, ছয় প্রকার আধ্যাত্মিক আয়তনকেই দুঃখ আর্যসত্য বলা হয়; যথা : চক্ষু আয়তন, শব্দ আয়তন, গন্ধ আয়তন রস আয়তন, স্পর্শ আয়তন ও মন আয়তন। ভিক্ষুগণ, একেই বলা হয় দুঃখ আর্যসত্য।

৩. ভিক্ষুগণ, দুঃখ-সমুদয় আর্যসত্য কীরূপ? পুনর্জন্ম প্রদায়ী, নন্দীরাগযুক্ত, যত্রতত্র অভিনন্দনকারী তৃষ্ণা; যথা : কামতৃষ্ণা, ভবতৃষ্ণা ও বিভবতৃষ্ণা হচ্ছে দুঃখের কারণ বা সমুদয় আর্যসত্য। ভিক্ষুগণ, একেই বলা হয় দুঃখ-সমুদয় আর্যসত্য।

৪. ভিক্ষুগণ, দুঃখনিরোধ আর্যসত্য কীরূপ? সেই তৃষ্ণার প্রতি অশেষরূপে বিরাগ, নিরোধ, ত্যাগ, বিসর্জন, মুক্তি ও আসক্তিমুক্ততাকেই (অনালয়) বলা হয় দুঃখ-নিরোধ আর্যসত্য।

৫. ভিক্ষুগণ, দুঃখ-নিরোধগামী প্রতিপদা আর্যসত্য কীরূপ? তা হচ্ছে আর্য অষ্টাঙ্গিক মার্গ; যথা : সম্যক দৃষ্টি, সম্যক সংকল্প, সম্যক বাক্য, সম্যক কর্ম, সম্যক জীবিকা, সম্যক প্রচেষ্টা, সম্যক স্মৃতি, সম্যক সমাধি। ভিক্ষুগণ, একেই বলা হয় দুঃখ-নিরোধগামী প্রতিপদা আর্যসত্য।

৬. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. প্রথম ধারণ সূত্র
১০৮৫.১. “হে ভিক্ষুগণ, আমার দ্বারা দেশিত চারি আর্যসত্য তোমরা অবধারণ কর কি?” এরূপ ব্যক্ত হলে জনৈক ভিক্ষু ভগবানকে বললেন :

“ভন্তে, ভগবান কর্তৃক দেশিত চারি আর্যসত্য আমি অবধারণ করি।”

“হে ভিক্ষু, আমার দ্বারা দেশিত চারি আর্যসত্য তুমি কীরূপে অবধারণ কর?”

“ভন্তে, ‘দুঃখ’ হচ্ছে ভগবান কর্তৃক দেশিত প্রথম আর্যসত্য, ‘দুঃখ-সমুদয়’ হচ্ছে দ্বিতীয় আর্যসত্য, ‘দুঃখ-নিরোধ’ হচ্ছে তৃতীয় আর্যসত্য এবং ‘দুঃখ-নিরোধগামী প্রতিপদা’ হচ্ছে ভগবান কর্তৃক দেশিত চতুর্থ আর্যসত্য। ভন্তে, ভগবান কর্তৃক দেশিত চারি আর্যসত্য আমি এরূপে অবধারণ করি”

২. “সাধু, ভিক্ষু, সাধু। আমার দ্বারা দেশিত চারি আর্যসত্য তুমি উত্তমরূপেই অবধারণ করেছ। ভিক্ষু, আমার দ্বারা দেশিত প্রথম আর্যসত্য হচ্ছে ‘দুঃখ’; আর তা সেরূপেই অবধারণ কর। ‘দুঃখ-সমুদয়’ হচ্ছে দ্বিতীয় আর্যসত্য, ‘দুঃখ-নিরোধ’ হচ্ছে তৃতীয় আর্যসত্য এবং ‘দুঃখ-নিরোধগামী প্রতিপদা’ হচ্ছে আমার দ্বারা দেশিত চতুর্থ আর্যসত্য; আর সেরূপেই তা অবধারণ কর। এরূপেই, হে ভিক্ষু, আমার দ্বারা দেশিত চারি আর্যসত্য তুমি অবধারণ কর।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. দ্বিতীয় ধারণ সূত্র
১০৮৬.১. “হে ভিক্ষুগণ, আমার দ্বারা দেশিত চারি আর্যসত্য তোমরা অবধারণ কর কি?” এরূপ ব্যক্ত হলে জনৈক ভিক্ষু ভগবানকে বললেন :

“ভন্তে, ভগবান কর্তৃক দেশিত চারি আর্যসত্য আমি অবধারণ করি।”

“হে ভিক্ষু, আমার দ্বারা দেশিত চারি আর্যসত্য তুমি কীরূপে অবধারণ কর?”

২. “ভন্তে, ‘দুঃখ’ হচ্ছে ভগবান কর্তৃক দেশিত প্রথম আর্যসত্য। যদি কোনো শ্রমণ-ব্রাহ্মণ এরূপ বলে যে, ‘এই দুঃখ’ই শ্রমণ গৌতম কর্তৃক দেশিত প্রথম আর্যসত্য নয়। আমি সেই দুঃখ-কে প্রথম আর্যসত্যরূপে না মেনে অন্য প্রকার ‘দুঃখ’-কে প্রথম আর্যসত্য রূপে প্রজ্ঞাপন করব’,কিন্তু তা অসম্ভব।

‘দুঃখ-সমুদয়’ হচ্ছে ভগবান কর্তৃক দেশিত দ্বিতীয় আর্যসত্য। যদি কোনো শ্রমণ-ব্রাহ্মণ এরূপ বলে যে, ‘এই দুঃখসমুদয়’ই শ্রমণ গৌতম কর্তৃক দেশিত দ্বিতীয় আর্যসত্য নয়। আমি সেই ‘দুঃখসমুদয়’-কে দ্বিতীয় আর্যসত্যরূপে না মেনে অন্য প্রকার ‘দুঃখসমুদয়’-কে দ্বিতীয় আর্যসত্যরূপে প্রজ্ঞাপন করব’, কিন্তু তা অসম্ভব।

‘দুঃখের নিরোধ’ হচ্ছে ভগবান কর্তৃক দেশিত তৃতীয় আর্যসত্য। যদি কোনো শ্রমণ-ব্রাহ্মণ এরূপ বলে যে, ‘এই দুঃখ-নিরোধ’-ই শ্রমণ গৌতম কর্তৃক দেশিত তৃতীয় আর্যসত্য নয়। আমি সেই ‘দুঃখ-নিরোধ’-কে তৃতীয় আর্যসত্যরূপে না মেনে অন্য প্রকার ‘দুঃখ-নিরোধ’-কে তৃতীয় আর্যসত্যরূপে প্রজ্ঞাপন করব’, কিন্তু তা অসম্ভব।

‘দুঃখ-নিরোধের উপায়’ হচ্ছে ভগবান কর্তৃক দেশিত চতুর্থ আর্যসত্য। যদি কোনো শ্রমণ-ব্রাহ্মণ এরূপ বলে যে, ‘এই দুঃখ-নিরোধের উপায়’-ই শ্রমণ গৌতম কর্তৃক দেশিত চতুর্থ আর্যসত্য নয়। আমি সেই ‘দুঃখ-নিরোধের উপায়’-কে চতুর্থ আর্যসত্যরূপে না মেনে অন্য প্রকার ‘দুঃখ-নিরোধের উপায়’-কে চতুর্থ আর্যসত্যরূপে প্রজ্ঞাপন করব’, কিন্তু তা অসম্ভব। ভন্তে, ভগবান কর্তৃক দেশিত চারি আর্যসত্য আমি এরূপে অবধারণ করি।”

২. “সাধু,ভিক্ষু, সাধু। আমার দ্বারা দেশিত চারি আর্যসত্য তুমি উত্তমরূপেই অবধারণ করেছ। ভিক্ষু, আমার দ্বারা দেশিত প্রথম আর্যসত্য হচ্ছে ‘দুঃখ’; আর তা সেরূপেই অবধারণ কর। ভিক্ষু, যদি কোনো শ্রমণ-ব্রাহ্মণ এরূপ বলে যে, ‘এই দুঃখ’-ই শ্রমণ গৌতম কর্তৃক দেশিত প্রথম আর্যসত্য নয়। আমি সেই দুঃখ-কে প্রথম আর্যসত্যরূপে না মেনে অন্য প্রকার ‘দুঃখ’-কে প্রথম আর্যসত্য রূপে প্রজ্ঞাপন করব’,কিন্তু তা অসম্ভব।

‘দুঃখ-সমুদয়’ হচ্ছে আমার দ্বারা দেশিত দ্বিতীয় আর্যসত্য, ‘দুঃখ-নিরোধ’ হচ্ছে তৃতীয় আর্যসত্য এবং ‘দুঃখ-নিরোধগামী প্রতিপদা বা নিরোধের উপায়’ হচ্ছে আমার দ্বারা দেশিত চতুর্থ আর্যসত্য; আর সেরূপেই তা অবধারণ কর। ভিক্ষু, যদি কোনো শ্রমণ-ব্রাহ্মণ এরূপ বলে যে, ‘এই দুঃখ-নিরোধের উপায়’-ই শ্রমণ গৌতম কর্তৃক দেশিত চতুর্থ আর্যসত্য নয়। আমি সেই ‘দুঃখ-নিরোধের উপায়’-কে চতুর্থ আর্যসত্যরূপে না মেনে অন্য প্রকার ‘দুঃখ-নিরোধের উপায়’-কে চতুর্থ আর্যসত্য রূপে প্রজ্ঞাপন করব’,কিন্তু তা অসম্ভব। এরূপেই, হে ভিক্ষু, আমার দ্বারা দেশিত চারি আর্যসত্য তুমি অবধারণ কর।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭. অবিদ্যা সূত্র
১০৮৭.১. একপাশে বসে সেই ভিক্ষু ভগবানকে এরূপ বললেন :

“ভন্তে, এই যে, ‘অবিদ্যা, অবিদ্যা’ বলা হয়, সেই অবিদ্যা কত প্রকার এবং কীরূপে একজন অবিদ্যাগত হয়?” “হে ভিক্ষু, দুঃখে অজ্ঞানতা, দুঃখ-সমুদয়ের প্রতিও অজ্ঞানতা, দুঃখ-নিরোধে অজ্ঞানতা এবং দুঃখ-নিরোধগামী প্রতিপদার প্রতিও অজ্ঞানতা-কে বলা হয় অবিদ্যা এবং এরূপে একজন অবিদ্যাগত হয়।

২. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. বিদ্যা সূত্র
১০৮৮.১. অতঃপর জনৈক ভিক্ষু ভগবানের নিকট উপস্থিত হয়ে ভগবানকে অভিবাদনপূর্বক একপাশে বসলেন। একপাশে উপবিষ্ট সেই ভিক্ষু ভগবানকে এরূপ বললেন :

২. “ভন্তে, এই যে, ‘বিদ্যা, বিদ্যা’ বলা হয়, সেই বিদ্যা কত প্রকার এবং কীরূপে একজন বিদ্যাগত হয়?”

“হে ভিক্ষু, দুঃখে জ্ঞান, দুঃখ-সমুদয়ের প্রতিও জ্ঞান, দুঃখ-নিরোধে জ্ঞান এবং দুঃখ-নিরোধগামী প্রতিপদার প্রতিও জ্ঞান-কে বলা হয় বিদ্যা এবং এরূপে একজন বিদ্যাগত হয়।

২. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. ব্যাখ্যা সূত্র
১০৮৯.১. “হে ভিক্ষুগণ, ‘ইহা দুঃখ আর্যসত্য’ তা আমার দ্বারা প্রজ্ঞাপ্ত হয়েছে। ‘ইহাই হচ্ছে দুঃখ আর্যসত্য’ এরূপে তার বর্ণ (বা ভাব প্রকাশ), ব্যঞ্জন ও ব্যাখ্যা অসীম। ‘ইহা দুঃখ-সমুদয় আর্যসত্য’ তা আমার দ্বারা প্রজ্ঞাপ্ত হয়েছে। ‘ইহাই হচ্ছে দুঃখ-সমুদয় আর্যসত্য’ এরূপে তার বর্ণ (বা ভাব প্রকাশ), ব্যঞ্জন ও ব্যাখ্যা অসীম। ‘ইহা দুঃখ-নিরোধ আর্যসত্য’ তা আমার দ্বারা প্রজ্ঞাপ্ত হয়েছে। ‘ইহাই হচ্ছে দুঃখ-নিরোধ আর্যসত্য’ এরূপে তার বর্ণ (বা ভাব প্রকাশ), ব্যঞ্জন ও ব্যাখ্যা অসীম। ‘ইহা দুঃখ-নিরোধগামী প্রতিপদা আর্যসত্য’ তা আমার দ্বারা প্রজ্ঞাপ্ত হয়েছে। ‘ইহাই হচ্ছে দুঃখ-নিরোধগামী প্রতিপদা আর্যসত্য’ এরূপে তার বর্ণ (বা ভাব প্রকাশ), ব্যঞ্জন ও ব্যাখ্যা অসীম।

২. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. সত্য সূত্র
১০৯০.১. “হে ভিক্ষুগণ, এই চার প্রকার হচ্ছে সত্য, অভ্রান্ত এবং অপরিবর্তনীয়। সেই চার কী কী? যথা : ভিক্ষুগণ, ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’। এই চার প্রকার হচ্ছে সত্য, অভ্রান্ত এবং অপরিবর্তনীয়।

২. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

ধর্মচক্র প্রবর্তন বর্গ সমাপ্ত।

তস্সুদ্দানং/সূত্রসূচি

ধর্মচক্র, তথাগত সূত্র, স্কন্ধ আর আয়তন সূত্র;

দ্বে ধারণ, অবিদ্যা, বিদ্যাসহ ব্যাখ্যা, সত্য সূত্রে বর্গ সমাপ্ত॥


 

৩. কোটিগ্রাম বর্গ
১. প্রথম কোটিগ্রাম সূত্র
১০৯১.১. একসময় ভগবান বজ্জীদের মধ্যে কোটিগ্রামে অবস্থান করছিলেন। তথায় ভগবান ভিক্ষুদের ডেকে বললেন :

২. “হে ভিক্ষুগণ, চারি আর্যসত্য অনুপলব্ধি ও না জানার দরুন আমি এবং তোমরাও বহুবার পুনর্জন্ম গ্রহণ করেছি এবং দীর্গকাল সংসার পরিভ্রমণ করেছি। সেই চার প্রকার কী কী? যথা : ভিক্ষুগণ, ‘দুঃখ আর্যসত্য’, ‘দুঃখ-সমুদয় আর্যসত্য’, ‘দুঃখের নিরোধ আর্যসত্য’ এবং ‘দুঃখ-নিরোধের উপায় আর্যসত্য’। এই চারি আর্যসত্য অনুপলব্ধি ও না জানার দরুন আমি এবং তোমরাও বহুবার পুনর্জন্ম গ্রহণ করেছি এবং দীর্গকাল সংসার পরিভ্রমণ করেছি। ভিক্ষুগণ, সেই ‘দুঃখ আর্যসত্য’, ‘দুঃখ-সমুদয় আর্যসত্য’, ‘দুঃখের নিরোধ আর্যসত্য’ এবং ‘দুঃখ-নিরোধের উপায় আর্যসত্য’ এখন উপলব্ধ ও জ্ঞাত হয়েছে। উচ্ছিন্ন হয়েছে ভবতৃষ্ণা, পুনর্জন্মের তীব্র আকাঙ্ক্ষা (ভব নেত্তি) বিনষ্ট হয়েছে, আর পুনর্জন্ম হবে না।”

ভগবান এরূপ বললেন। এরূপ বলার পর সুগত শাস্তা আবার বললেন :

“চারি আর্যসত্য জ্ঞান হয়নি জ্ঞাত যতদিন,

দীর্ঘকাল জন্মে জন্মে ভ্রমেছি ততদিন;

জ্ঞাত এখন হয়েছে তাই ভবতৃষ্ণা হলো বিধ্বংসিত,

দুঃখমূল উৎচ্ছিন্ন আর পুনর্জন্ম হয়েছে বিরহিত।” প্রথম সূত্র।

২. দ্বিতীয় কোটিগ্রাম সূত্র
১০৯২.১. “হে ভিক্ষুগণ, যে শ্রমণ-ব্রাহ্মণগণ ‘ইহা দুঃখ’ তা যথাভূতরূপে জানেন না; ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের উপায়’-তা-ও যথাভূতরূপে জানে না; সেই শ্রমণ-ব্রাহ্মণগণ শ্রমণদের মধ্যে শ্রমণরূপে স্বীকৃত নন এবং ব্রাহ্মণদের মধ্যে ব্রাহ্মণ স্বীকৃত হন না। সেই আয়ুষ্মানবৃন্দ শ্রমণত্ব বা ব্রাহ্মণত্ব ইহজীবনে স্বয়ং অভিজ্ঞায় উপলব্ধি করে লাভ করে অবস্থান করেন না।

২. যে শ্রমণ-ব্রাহ্মণগণ ‘ইহা দুঃখ’ তা যথাভূতরূপে জানেন; ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের উপায়’-তা-ও যথাভূতরূপে জানেন; সেই শ্রমণ-ব্রাহ্মণগণ শ্রমণদের মধ্যে শ্রমণরূপে স্বীকৃত হন এবং ব্রাহ্মণদের মধ্যে ব্রাহ্মণ স্বীকৃত হন। সেই আয়ুষ্মানবৃন্দ শ্রমণত্ব বা ব্রাহ্মণত্ব ইহজীবনে স্বয়ং অভিজ্ঞায় উপলব্ধি করে লাভ করে অবস্থান করেন।”

ভগবান এরূপ বললেন। এরূপ বলার পর সুগত শাস্তা আবার বললেন :

“দুঃখ যার অজানা আর যে দুঃখের কারণ অবিদিত,

সম্পূর্ণভাবে সর্ব দুঃখের তিরোধানও যার অজ্ঞাত;

সেরূপ মার্গও জানে না সে দুঃখক্ষয়কর,

চিত্ত-প্রজ্ঞাবিমুক্তি হারা হয় সেই হীনবর।

দুঃখের অন্তসাধন তরে হয় সে অক্ষম অতিশয়,

জন্ম-জরার অধীন থাকে সে-ই মহাশয়।

দুঃখ যার জ্ঞাত আর যিনি দুঃখের কারণ সুবিদিত,

সম্পূর্ণভাবে সর্ব দুঃখের তিরোধানও যার সুজ্ঞাত;

সেরূপ মার্গও জানে সেজন দুঃখক্ষয়কর,

চিত্ত-প্রজ্ঞাবিমুক্তি লভে সেই প্রাজ্ঞবর।

দুঃখের অন্তসাধন তরে হয় সে সক্ষম অতিশয়,

জন্ম-জরা হতে মুক্ত হন সে-ই মহাশয়।” দ্বিতীয় সূত্র।

৩. সম্যকসম্বুদ্ধ সূত্র
১০৯৩.১. শ্রাবস্তী নিদান। “হে ভিক্ষুগণ, আর্যসত্য চার প্রকার। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, এই চার প্রকার হচ্ছে আর্যসত্য। ভিক্ষুগণ, এই চার প্রকার আর্যসত্যে সম্যকরূপে অভিসম্বুদ্ধ তথাগতকে ‘অর্হৎ সম্যকসম্বুদ্ধ’ বলা হয়।

২. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. অর্হৎ সূত্র
১০৯৪.১. শ্রাবস্তী নিদান। “হে ভিক্ষুগণ, অতীতকালে যে সকল অর্হৎ সম্যকসম্বুদ্ধ সম্যকরূপে অভিসম্বুদ্ধ বা আলোকপ্রাপ্ত হয়েছিলেন, তারা সকলেই চারি আর্যসত্যে সম্যকরূপে অভিসম্বুদ্ধ বা আলোকপ্রাপ্ত হয়েছিলেন। ভিক্ষুগণ, যে সকল অর্হৎ সম্যকসম্বুদ্ধ ভবিষ্যতে সম্যকরূপে অভিসম্বুদ্ধ বা আলোকপ্রাপ্ত হবেন, তারা সকলেই চারি আর্যসত্যে সম্যকরূপে অভিসম্বুদ্ধ বা আলোকপ্রাপ্ত হবেন। এবং ভিক্ষুগণ, বর্তমানে যে সকল অর্হৎ সম্যকসম্বুদ্ধ সম্যকরূপে অভিসম্বুদ্ধ বা আলোকপ্রাপ্ত হচ্ছেন, তারাও সকলেই চারি আর্যসত্যে সম্যকরূপে অভিসম্বুদ্ধ বা আলোকপ্রাপ্ত হচ্ছেন।

২. সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, এই চার প্রকার হচ্ছে আর্যসত্য। ভিক্ষুগণ, অতীতকালে যে সকল অর্হৎ সম্যকসম্বুদ্ধ সম্যকরূপে অভিসম্বুদ্ধ বা আলোকপ্রাপ্ত হয়েছিলেন, তারা সকলেই এই চারি আর্যসত্যে সম্যকরূপে অভিসম্বুদ্ধ বা আলোকপ্রাপ্ত হয়েছিলেন। ভিক্ষুগণ, যে সকল অর্হৎ সম্যকসম্বুদ্ধ ভবিষ্যতে সম্যকরূপে অভিসম্বুদ্ধ বা আলোকপ্রাপ্ত হবেন, তারা সকলেই এই চারি আর্যসত্যে সম্যকরূপে অভিসম্বুদ্ধ বা আলোকপ্রাপ্ত হবেন। এবং ভিক্ষুগণ, বর্তমানে যে সকল অর্হৎ সম্যকসম্বুদ্ধ সম্যকরূপে অভিসম্বুদ্ধ বা আলোকপ্রাপ্ত হচ্ছেন, তারাও সকলেই এই চারি আর্যসত্যে সম্যকরূপে অভিসম্বুদ্ধ বা আলোকপ্রাপ্ত হচ্ছেন।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. আসবক্ষয় সূত্র
১০৯৫.১. “হে ভিক্ষুগণ, উপলব্ধিকারী ও দর্শনকারীর আসবসমূহের ক্ষয় হয় বলে আমি বলছি, অনুপলব্ধকারী ও অদর্শনকারীর নয়।ভিক্ষুগণ, কী উপলব্ধিকারী ও দর্শনকারীর আসবসমূহের ক্ষয় হয়?

২. ভিক্ষুগণ, ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপ উপলব্ধিকারী ও দর্শনকারীর আসবসমূহের ক্ষয় হয়।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত,‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. মিত্র সূত্র
১০৯৬.১. “হে ভিক্ষুগণ, যাদের প্রতি তোমরা অনুকম্পা দেখাও, যেই মিত্র, আমত্য, জ্ঞাতি বা রক্তসম্বন্ধীয়দের কিছু শোনানো উচিত বলে মনে কর; তাদের চারি আর্যসত্য যথাযথভাবে উপলব্ধির জন্য প্ররোচিত করানো এবং তাতে নিবেশিত ও প্রতিষ্ঠিত করানো তোমাদের কর্তব্য।

২. সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, যাদের প্রতি তোমরা অনুকম্পা দেখাও, যেই মিত্র, আমত্য, জ্ঞাতি বা রক্ত সম্বন্ধীয়দের কিছু শোনানো উচিত বলে মনে কর; তাদের এই চারি আর্যসত্য যথাযথভাবে উপলব্ধির জন্য প্ররোচিত করানো এবং তাতে নিবেশিত ও প্রতিষ্ঠিত করানো তোমাদের কর্তব্য।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭. সত্য সূত্র
১০৯৭.১. “হে ভিক্ষুগণ, আর্যসত্য চার প্রকার। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, এই চারি আর্যসত্য সত্য অভ্রান্ত এবং অপরিবর্তনীয়। তাই একে ‘আর্যসত্য’ বলা হয়।

২. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. লোক সূত্র
১০৯৮.১. “হে ভিক্ষুগণ, আর্যসত্য চার প্রকার। সেই চার কী কী? যথা : দুঃখ আর্যসত্য,দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, সদেব, মার-ব্রহ্ম কিংবা সশ্রমণ-ব্রাহ্মণসহ দেব-মনুষ্যদের মধ্যে তথাগত হচ্ছেন ‘আর্য’। তাই একে ‘আর্যসত্য’ বলা হয়।

২. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. পরিজ্ঞেয় সূত্র
১০৯৯.১. “হে ভিক্ষুগণ, আর্যসত্য চার প্রকার। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, এই চারটি আর্যসত্যের মধ্যে একটি আর্যসত্য পরিজ্ঞাতব্য, আরেকটি পরিত্যাগনীয়, অপরটি এবং একটি হচ্ছে অনুশীলিতব্য।

২. ভিক্ষুগণ, কোন আর্যসত্য পরিজ্ঞাতব্য? ভিক্ষুগণ, দুঃখ আর্যসত্য পরিজ্ঞাতব্য, দুঃখ-সমুদয় আর্যসত্য পরিত্যাগনীয়, দুঃখ-নিরোধ আর্যসত্য প্রত্যক্ষনীয় এবং দুঃখ-নিরোধগামী প্রতিপদা আর্যসত্য হচ্ছে অনুশীলিতব্য।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. গবম্পতি সূত্র
১১০০.১. একসময় বহু স্থবির ভিক্ষু চেতিয়ের সহঞ্চনিকে (সহজাতা) অবস্থান করছিলেন। সে সময় বেশ কিছু স্থবির ভিক্ষু পিণ্ডচারণপূর্বক আহারকৃত্য সমাপনে গোলাকার বড় গৃহে (মণ্ডলমালে) একত্রিত হলে তাদের মধ্যে এরূপ আলোচনার সূত্রপাত হলো :

২. “হে বন্ধুগণ, যিনি ‘দুঃখ’-কে দর্শন করেন তিনি দুঃখ-সমুদয়ও দর্শন করেন, ‘দুঃখ-নিরোধ’ও দর্শন করেন এবং দুঃখ-নিরোধগামী প্রতিপদাও দর্শন করেন।”

এরূপ ব্যক্ত হলে আয়ুষ্মান গবম্পতি স্থবির অন্য ভিক্ষুদের উদ্দেশ্যে এরূপ বললেন :

৩. “হে বন্ধুগণ, আমি ভগবানের কাছ হতে এরূপ শুনেছি এবং অবধারণ করেছি যে, ‘হে ভিক্ষুগণ, যিনি ‘দুঃখ’-কে দর্শন করেন তিনি দুঃখ-সমুদয়ও দর্শন করেন, ‘দুঃখ-নিরোধ’ও দর্শন করেন এবং দুঃখ-নিরোধগামী প্রতিপদাও দর্শন করেন। যিনি ‘দুঃখ-সমুদয়’-কে দর্শন করেন তিনি ‘দুঃখ’, ‘দুঃখ-নিরোধ’ এবং দুঃখ-নিরোধগামী প্রতিপদাও দর্শন করেন। যিনি ‘দুঃখ-নিরোধ’-কে দর্শন করেন তিনি ‘দুঃখ’, ‘দুঃখ-সমুদয়’ এবং দুঃখ-নিরোধগামী প্রতিপদাও দর্শন করেন। এবং যিনি ‘দুঃখ-নিরোধগামী প্রতিপদা’-কে দর্শন করেন তিনি ‘দুঃখ’, ‘দুঃখ-সমুদয়’ এবং দুঃখ-নিরোধও দর্শন করেন।’” দশম সূত্র।

কোটিগ্রাম বর্গ সমাপ্ত।

তস্সুদ্দানং/সূত্রসূচি

দুই বজ্জী, সম্যকসম্বুদ্ধ সূত্র আর অর্হৎ, আসবক্ষয়;

মিত্র, সত্য, লোকসূত্রসহ পরিজ্ঞেয় ও গবম্পতিতে বর্গ উক্ত হয়॥


 

৪. সীসপাবন বর্গ
১. সীসপাবন সূত্র
১১০১.১. একসময় ভগবান কৌশাম্বীর সীসপা[131] নামক বনে অবস্থান করছিলেন। অতঃপর ভগবান মুষ্টিমাত্র অশোকগাছের পাতা হাতে নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার মুষ্টিতে ধরা এই অশোকপাতাদি নাকি এই বনের ওপর ছিটানো অশোকপাতাদি বেশি বলে মনে কর?”

“ভন্তে, ভগবানের মুষ্টিতে সামান্যমাত্রই অশোকপাতা রয়েছে,কিন্তু তার চেয়ে অশোক বনের ওপর ছিটানো পাতাদিই অনেক বেশি।”

৩. “এরূপেই ভিক্ষুগণ, আমার দ্বারা অভিজ্ঞাত কিন্তু অপরের নিকট অপ্রকাশিত বিষয়ই অনেক বেশি, সামান্যমাত্রই আমার দ্বারা প্রকাশিত হয়েছে। ভিক্ষুগণ, কেন সেই বিষয়সমূহ আমার দ্বারা প্রকাশিত হয়নি? কেননা, ভিক্ষুগণ, তা অর্থসংহিত বা মঙ্গলজনক নয়, ব্রহ্মচর্য সূচিত করে না, নির্বেদ লাভের জন্য, বিরাগ, নিরোধ, উপশম, অভিজ্ঞা, সম্বোধি এবং নির্বাণ লাভের জন্য তা পরিচালিত করে না। তাই সেই বিষয়সমূহ আমার দ্বারা প্রকাশিত হয়নি।

৪. ভিক্ষুগণ, আমার দ্বারা কী প্রকাশিত হয়েছে? ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধগামী প্রতিপদা’-এই বিষয়সমূহ আমার দ্বারা প্রকাশিত হয়েছে। কেন ভিক্ষুগণ, এই বিষয়সমূহ আমার দ্বারা প্রকাশিত হয়েছে? কেননা, ভিক্ষুগণ, এই বিষয়াদি মঙ্গলজনক, ব্রহ্মচর্য সূচিত করে, নির্বেদ লাভের জন্য, বিরাগ, নিরোধ, উপশম, অভিজ্ঞা, সম্বোধি এবং নির্বাণ লাভের জন্য তা পরিচালিত করে। তাই সেই বিষয়সমূহ আমার দ্বারা প্রকাশিত হয়েছে।

৫. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. বাবলা গাছের পাতাদি সূত্র
১১০২.১. “হে ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি না করে দুঃখের অন্তসাধন করব’, তা কখনই সম্ভব নয়। যেমন, ভিক্ষুগণ, যদি কেউ এরূপ বলে যে, ‘আমি বাবলা, দেবদার্ব কিংবা আমলাক গাছের পাতাদি দ্বারা ঝুঁড়ি বানিয়ে তাতে করে পানি আনব কিংবা তালপাতা সংগ্রহ করব’, তা অসম্ভব। ঠিক এরূপেই ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি না করে দুঃখের অন্তসাধন করব’, তা কখনই সম্ভব নয়।

২. ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি করে দুঃখের অন্তসাধন করব’, তা সম্ভব। যেমন,ভিক্ষুগণ, যদি কেউ এরূপ বলে যে, ‘আমি পদ্ম, পলাশ কিংবা মালুব পাতাদি দ্বারা ঝুঁড়ি বানিয়ে তাতে করে পানি আনব কিংবা তালপাতা সংগ্রহ করব’, তা সম্ভব। ঠিক এরূপেই ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য যথার্থভাবে উপলব্ধি করে দুঃখের অন্তসাধন করব’, তা সম্ভব।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. দণ্ড সূত্র
১১০৩.১. “যেমন, ভিক্ষুগণ, দণ্ড বা লাঠি ঊর্ধ্বে ছুঁড়ে মারলে কখনও কখনও তার অগ্রভাগ কখনও বা মধ্যভাগ আবার কখনও বা প্রান্তভাগ আগে এসে মাটিতে পড়ে। ঠিক এরূপেই ভিক্ষুগণ, অবিদ্যা, নীবরণ ও তৃষ্ণা সংযোজনে আবদ্ধ হয় এবং পুনঃপুন জন্মধারণ করতে করতে সত্ত্বগণ এই জগৎ হতে পরলোকে গমন করছে এবং পরলোক হতে এই লোকে আগমন করছে। তার কারণ কী? ভিক্ষুগণ, চারি আর্যসত্য না জানাই তার কারণ। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, এই চারি আর্যসত্য না জানার দরুন সত্ত্বগণ এই জগৎ হতে পরলোকে গমন করছে এবং পরলোক হতে এই লোকে আগমন করছে।

২. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. বস্ত্র সূত্র
১১০৪.১. “হে ভিক্ষুগণ, কারও বস্ত্রে বা মাথায় আগুন ধরলে কী করা উচিত?”

“ভন্তে, কারও বস্ত্রে বা মাথায় আগুন ধরলে তার সেই জলন্ত বস্ত্র বা মাথার আগুন নেভানোর জন্য অত্যন্ত ইচ্ছা জাগাতে হবে, প্রচেষ্টাশীল হতে হবে, প্রয়াস করতে হবে এবং আগুন নেভানোর জন্য সক্রিয়তার সাথে স্মৃতিযোগে বিবেচনা করতে হবে।”

২. “ভিক্ষুগণ, জলন্ত বস্ত্র বা মাথার প্রতি তখন উদাসীন হয়ে, তাতে মন না দিয়ে অনুপলব্ধ চারি আর্যসত্য যথার্থরূপে উপলব্ধির জন্য অধিক মাত্রায় ইচ্ছা জাগানো উচিত, প্রচেষ্টাশীল কর্তব্য, প্রয়াসী হয়ে সক্রিয়তার সাথে স্মৃতিযোগে বিবেচনা করা উচিত। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য। ভিক্ষুগণ, এই চারি আর্যসত্য যথার্থরূপে উপলব্ধির জন্য সে সময় তার অধিক মাত্রায় ইচ্ছা জাগানো উচিত, প্রচেষ্টাশীল কর্তব্য, প্রয়াসী হয়ে সক্রিয়তার সাথে স্মৃতিযোগে বিবেচনা করা উচিত।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. শতবর্ষ সূত্র
১১০৫.১. “যেমন ভিক্ষুগণ, শতবর্ষীয়ান, শতবর্ষজীবি কোনো ব্যক্তিকে যদি কেউ এরূপ বলে-‘দেখুন মহাশয়, পূর্বাহ্ণ, মধ্যাহ্ন এমনকি সায়াহ্ন সময়েও আপনাকে শত বল্লম বা শেল দিয়ে তারা আঘাত করবে। আর দিনে তিন বার তিনশত বল্লমের দ্বারা আঘাত প্রাপ্ত হয়েও আপনি শতায়ু হবেন,শতবর্ষজীবী হবেন এবং শতবর্ষ পর আপনি অনুপলব্ধ চারি আর্যসত্য উপলব্ধি করতে পারবেন।’ তাহলে ভিক্ষুগণ, কোনো সুবুদ্ধিসম্পন্ন কুলপুত্র এই উপায় বা আঘাত পন্থাই গ্রহণ করবে। কেন? কারণ ভিক্ষুগণ, এই সংসারের আদি অচিন্ত্যনীয়। পূর্বজন্মে কত যে শেল-তরবারি-তীর বা কুঠারের আঘাত সকলের পেতে হয়েছে তা অবর্ণনীয়। যদি কারও ক্ষেত্রে এরূপ দুঃখ-যাতনা পেয়েও চারি আর্যসত্যের উপলব্ধি ঘটে, তবে তা সুখ, সৌমনস্যকর বলেই আমি বলছি। জন্মান্তরীণ অবর্ণনীয় দুঃখের চেয়ে সেরূপ মাত্র এক জীবনে দুঃখ-যাতনা পেয়েও চারি আর্যসত্যের উপলব্ধি দুঃখ-দৌর্মনস্যকর নয়। সেই চারি আর্যসত্য কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখ-নিরোধ আর্যসত্য এবং দুঃখ-নিরোধগামী প্রতিপদা আর্যসত্য।

২. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. প্রাণী সূত্র
১১০৬.১. “যেমন,ভিক্ষুগণ, যদি কোনো ব্যক্তি এই জম্বুদ্বীপের সমস্ত তৃণ, কাষ্ঠ ও শাখা-পত্রাদি কেটে একস্থানেএকত্রিত করে শূলে গেঁথে রাখে। তারপর মহাসমুদ্রের বিশাল সব প্রাণী ধরে বিশাল বিশাল শূলে গেঁথে রাখে; মধ্যম আকৃতির সব প্রাণী ধরে মধ্যম মধ্যম শূলে গেঁথে রাখে; এবং ছোট ছোট সব প্রাণী ধরে ছোট ছোট শূলে গেঁথে রাখে। কিন্তু তবুও মহাসমুদ্রের অনেক প্রাণী বাদ থেকে যায়। এই জম্বুদ্বীপের সকল তৃণ, কাষ্ঠ ও শাখা-পত্রাদি বিনষ্ট ও নিঃশেষিত হয়ে গেলেও এর চেয়ে বহুগুণ বেশি ক্ষুদ্রাতিক্ষুদ্র প্রাণী মহাসমুদ্রে রয়েছে, যেগুলো শূলে বিদ্ধ করে গেঁথে রাখা সহজ-সাধ্য নয়। তার কারণ কী? সেসব প্রাণীর সূক্ষ্ম শরীরই তার কারণ। এরূপই,ভিক্ষুগণ, মহা-অপায়। ভিক্ষুগণ, এরূপ মহা-অপায় হতে বিমুক্ত, দৃষ্টিসম্পন্ন বা স্রোতাপন্ন ব্যক্তি ‘ইহা দুঃখ’ এরূপে যথাভূত বিষয় জ্ঞাত হয়; ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাভূত বিষয় জ্ঞাত হয়।

২. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭. প্রথম সূর্য সূত্র
১১০৭.১. “হে ভিক্ষুগণ, অরুণচ্ছটা হচ্ছে সূর্যোদয়ের পূর্বাভাস ও পূর্বনিমিত্ত। এরূপেই ভিক্ষুগণ, ‘সম্যক দৃষ্টি’হচ্ছে ভিক্ষুর চারি আর্যসত্য যথাভূতভাবে জ্ঞাত হওয়ার পূর্বাভাস ও পূর্বনিমিত্ত। ভিক্ষুগণ, সেই ভিক্ষুর নিকট ইহাই প্রত্যাশিত হয় যে, সে ‘ইহা দুঃখ’ এরূপে যথাভূতভাবে জ্ঞাত হবে; ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাভূত বিষয় জ্ঞাত হবে।

২. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. দ্বিতীয় সূর্য সূত্র
১১০৮.১. “ভিক্ষুগণ, চন্দ্র-সূর্য যাবৎ জগতে উদিত না হয়,ততক্ষণ পর্যন্ত মহা-আলোক ও প্রভা প্রাদুর্ভূত হয় না। তখন অন্ধকার ও তিমিরাচ্ছন হয় সর্বত্র। ততক্ষণ পর্যন্ত দিবা-রাত্রি, মাস-অর্ধমাস, ঋতু-বছর নির্ণয় করা যায় না। কিন্তুভিক্ষুগণ, যখন চন্দ্র-সূর্য জগতে উদিত হয়, তখন মহালোক ও প্রভা আবির্ভূত হয়, অন্ধকার ও তিমিরাচ্ছন্ন থাকে না আর তখন দিবা-রাত্রি, মাস-পক্ষ এবং ঋতু-বছরও নির্ণয় করা যায়। ঠিক তদ্রুপ ভিক্ষুগণ, যাবৎ তথাগত, অর্হৎ সম্যকসম্বুদ্ধ জগতে আবির্ভূত না হন, তাবৎ মহা-জ্ঞানালোক ও জ্ঞানপ্রভা প্রাদুর্ভূত হয় না। তখন অজ্ঞান অন্ধকার ও তিমিরাচ্ছন্ন হয় সর্বত্র; তখন চারি আর্যসত্যের প্রচার, দেশনা, প্রজ্ঞাপন, প্রতিষ্ঠা, সত্য উন্মোচন,বিশ্লেষণ ও অর্থ প্রকাশ করা সম্ভব হয় না।

২.কিন্তুযখন, ভিক্ষুগণ, চন্দ্র-সূর্য জগতে উদিত হয়, তখন মহালোক ও প্রভা প্রাদুর্ভূত হয়। তখন আলোকিত ও প্রভাস্বর হয় সর্বত্র। তখন দিবা-রাত্রি, মাস-অর্ধমাস, ঋতু-বছর নির্ণয় করা সম্ভব হয়। কিন্তু ভিক্ষুগণ, যখন চন্দ্র-সূর্য জগতে উদিত হয়, তখন মহালোক ও প্রভা আবির্ভূত হয়, অন্ধকার ও তিমিরাচ্ছন্ন থাকে না আর তখন দিবা-রাত্রি, মাস-পক্ষ এবং ঋতু-বছরও নির্ণয় করা যায়। ঠিক তদ্রুপ ভিক্ষুগণ, যাবৎ তথাগত, অর্হৎ সম্যকসম্বুদ্ধ জগতে আবির্ভূত না হন, তাবৎ মহা-জ্ঞানালোক ও জ্ঞানপ্রভা প্রাদুর্ভূত হয় না। তখন অজ্ঞান অন্ধকার ও তিমিরাচ্ছন্ন হয় সর্বত্র; তখন চারি আর্যসত্যের প্রচার, দেশনা, প্রজ্ঞাপন, প্রতিষ্ঠা, সত্য উন্মোচন, বিশ্লেষণ ও অর্থ প্রকাশ করা সম্ভব হয় না। কিন্তু ভিক্ষুগণ, যখন তথাগত, অর্হৎ সম্যকসম্বুদ্ধ জগতে আবির্ভূত হন, তখন মহা-জ্ঞানালোক ও জ্ঞানপ্রভা প্রাদুর্ভূত হয়। তখন অজ্ঞান অন্ধকার ও তিমিরাচ্ছন্ন হয় না; তখন চারি আর্যসত্যের প্রচার, দেশনা, প্রজ্ঞাপন, প্রতিষ্ঠা, সত্য উন্মোচন, বিশ্লেষণ ও অর্থ প্রকাশ করা সম্ভব হয়। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. ইন্দ্রখীল সূত্র
১১০৯.১. “হে ভিক্ষুগণ, যে সকল শ্রমণ-ব্রাহ্মণগণ ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাযথভাবে জ্ঞাত হন না, তারা অন্য শ্রমণ-ব্রাহ্মণদের দিকে মুখ তুলে তাকিয়ে ভাবে, ‘নিশ্চয়ই এই মাননীয় জ্ঞাত বিষয় জানেন এবং দৃষ্ট বিষয় দেখেন’। যেমন,ভিক্ষুগণ, মৃদু বাতাসে উড়ে যায় এমন তুলা বা কার্পাসের গোছা সমান ভূমিতে পড়ে রয়েছে। তখন পূর্ব দিকের বাতাস তুলা বা কার্পাসের গোছাটিকে পশ্চিম দিকে উড়িয়ে নিয়ে যায়, পশ্চিম দিকে বাতাস গোছাটিকে পূর্বদিকে, উত্তর দিকের বাতাস গোছাটিকে দক্ষিণ দিকে এবং দক্ষিণ দিকের বাতাস গোছাটিকে উত্তর দিকে উড়িয়ে নিয়ে যায়। তার কারণ কী? গোছাটির হালকাভাবই তার কারণ। এরূপে, ভিক্ষুগণ, যে-সকল শ্রমণ-ব্রাহ্মণগণ ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাযথভাবে জ্ঞাত হন না, তারা অন্য শ্রমণ-ব্রাহ্মণদের দিকে মুখ তুলে তাকিয়ে ভাবে, ‘নিশ্চয়ই এই মাননীয় জ্ঞাত বিষয় জানেন এবং দৃষ্ট বিষয় দেখেন’। তার কারণ কী? চারি আর্যসত্যের অদর্শনই তার কারণ।

২. ভিক্ষুগণ, যে-সকল শ্রমণ-ব্রাহ্মণগণ ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাযথভাবে জ্ঞাত হন, তারা অন্য শ্রমণ-ব্রাহ্মণদের দিকে মুখ তুলে তাকিয়ে ভাবেন না যে, ‘নিশ্চয়ই এই মাননীয় জ্ঞাত বিষয় জানেন এবং দৃষ্ট বিষয় দেখেন’। যেমন,ভিক্ষুগণ, লৌহ নির্মিত খুঁটি বা দৃঢ় ইন্দ্রখীল অথবা গভীরে প্রোথিত অচল, অকম্পিত স্তম্ভমূল রয়েছে। যদি সেখানে পূর্ব, পশ্চিম, উত্তর ও দক্ষিণ দিক হতে ভীষণ ঝড়ো বৃষ্টি প্রবাহিত হয় তবুও তা কম্পিত হয় না, নড়ে না ও বিচলিত হয় না। তার কারণ কী? সেই ইন্দ্রখীলের গভীরতা ও সুদৃঢ় স্তম্ভমূলই তার কারণ। ঠিক এরূপেই ভিক্ষুগণ, যেকোনো শ্রমণ-ব্রাহ্মণগণ ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাযথভাবে জ্ঞাত হন, তারা অন্য শ্রমণ-ব্রাহ্মণদের দিকে মুখ তুলে তাকিয়ে ভাবেন না যে, ‘নিশ্চয়ই এই মাননীয় জ্ঞাত বিষয় জানেন এবং দৃষ্ট বিষয় দেখেন’। তার কারণ কী? চারি আর্যসত্য দর্শনই তার কারণ। সেই চারি কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য।

৩. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. তার্কিক সূত্র
১১১০.১. “হে ভিক্ষুগণ, ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাযথভাবে জ্ঞাত ভিক্ষুর নিকট পূর্ব, পশ্চিম, বা উত্তর, দক্ষিণ দিক হতে কোনো তার্কিক, তর্কঅন্বেষী শ্রমণ-ব্রাহ্মণ এসে তার সাথে (মতবাদ সম্বন্ধীয়) বাদানুবাদ করলে সেই কারণে ভিক্ষুটি তার ধর্মমত হতে কম্পিত হবে, উদ্বিগ্ন হবে এবং বিচলিত হবে, তা অসম্ভব। যেমন,ভিক্ষুগণ, ষোলো হাত দীর্ঘ এক পাথরের স্তম্ভ রয়েছে যার আট হাত পর্যন্ত মাটি নিচে প্রোথিত এবং আর আট হাত মাটির বাইরে। সেখানে যদি পূর্ব, পশ্চিম ও উত্তর দক্ষিণ দিক হতে ভীষণ ঝড়-বৃষ্টি আসে তবে সেই প্রস্তর স্তম্ভ কম্পিত হয় না, নড়ে না এবং সামান্য বিচলিত হয় না। তার কারণ কী? প্রস্তর স্তম্ভের গভীরতা ও সুদৃঢ় স্তম্ভমূলই তার কারণ। এরূপেই ভিক্ষুগণ, ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে যথাযথভাবে জ্ঞাত ভিক্ষুর নিকট পূর্ব, পশ্চিম, বা উত্তর,দক্ষিণ দিক হতে কোনো তার্কিক, তর্কঅন্বেষী শ্রমণ-ব্রাহ্মণ এসে তার সাথে (মতবাদ সম্বন্ধীয়) বাদানুবাদ করলে সেই কারণে ভিক্ষুটি তার ধর্মমত হতে কম্পিত হবে, উদ্বিগ্ন হবে এবং বিচলিত হবে, তা অসম্ভব। তার কারণ কী? চারি আর্যসত্য দর্শনই তার কারণ। সেই চারি কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য।

২. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

সীসপাবন বর্গ সমাপ্ত।

তস্সুদ্দানং/সূত্রসূচি

সীসপা, বাবলা, দণ্ড, বস্ত্র ও শতবর্ষ সূত্র;

প্রাণী, দুই সূর্য ও ইন্দ্রখীল, তার্কিকে বর্গ সমাপ্ত॥


 

৫. প্রপাত বর্গ
১. লোকচিন্তা সূত্র
১১১১.১. একসময় ভগবান রাজগৃহের বেলুবনে কলন্দক-নিবাপে অবস্থান করছিলেন। তথায় ভগবান ভিক্ষুদের ডেকে বললেন :

২. “হে ভিক্ষুগণ, অতীতে একসময় জনৈক ব্যক্তি রাজগৃহ[132] হতে বের হয়ে ‘জগৎ সম্বন্ধে চিন্তা করব’ এরূপ ভেবে সুমাগধা নামক পুষ্করিণীতে গেল। সেখানে উপস্থিত হয়ে সুমাগধা পুষ্করিণীর পাড়ে জগৎ-সম্বন্ধীয় চিন্তা করতে করতে বসল। তারপর ভিক্ষুগণ, সেই ব্যক্তিটি সুমাগধা পুষ্করিণীর পাড়ে চতুরঙ্গী সৈন্যদের (পদাতিক, হস্তী, অশ্ব ও রথারোহী) এক পদ্মবৃন্তে প্রবেশ করতে দেখল। এরূপ দেখে সে ভাবল, ‘আমি উন্মত্ত হয়েছি, আমার চিত্ত বিক্ষিপ্ত হয়েছে। যা জগতে অবিদ্যমান তা-ই আমার দ্বারা দৃষ্ট হলো।’

অতঃপর সেই ব্যক্তি নগরে প্রবেশ করে বিশাল জনতাদের বলল, ‘ওহে মহাশয়বৃন্দ, আমি উন্মত্ত হয়েছি, আমার চিত্ত বিক্ষিপ্ত হয়েছে। মহাশয়গণ, জগতে যা অবিদ্যমান তাই আমার দ্বারা দৃষ্ট হয়েছে।’ জনতাগণ বললেন, “ওহে মহাশয়, আপনি কীরূপে পাগল হয়েছেন, কীরূপে আপনার চিত্ত বিক্ষিপ্ত হয়েছে? কোন বিষয় জগতে নেই, যা আপনার দ্বারা দৃষ্ট হয়েছে?’

‘মহাশয়গণ, আমি রাজগৃহ নগর হতে বের হয়ে ‘জগৎ-সম্বন্ধীয় চিন্তা করব’ ভেবে সুমাগধা নামক পুষ্করিণীতে গিয়েছিলাম। সেখানে গিয়ে জগৎ সম্বন্ধে চিন্তা করতে করতে সুমাগধা পুষ্করিণীর পাড়ে বসেছিলাম। তারপর, মহাশয়গণ, হঠাৎ আমি দেখতে পেলাম চতুরঙ্গী সৈন্যবাহিনী এক পদ্মবৃন্তে প্রবেশ করছে। মহাশয়গণ, আমি এরূপেই উন্মত্ত হয়েছি, এরূপেই আমার চিত্ত বিক্ষিপ্ত হয়েছে। জগতে এই বিষয় অবিদ্যমান যা আমার দ্বারা দৃষ্ট হলো।’

‘তাহলে, নিঃসন্দেহে আপনি উন্মত্ত হয়েছেন, নিশ্চয়ই আপনার চিত্ত বিক্ষিপ্ত হয়েছে। ইহা জগতে অবিদ্যমান যা আপনি দেখলেন।’

৩. হে ভিক্ষুগণ, সেই ব্যক্তিটি যা দেখেছিল তা আসলেই বাস্তব, অবাস্তব নয়। ভিক্ষুগণ, পূর্বে দেব এবং অসুরদের মধ্যে যুদ্ধ বেঁধেছিল। সেই সংগ্রামে দেবগণ বিজয়ী হয় আর অসুরেরা পরাভূত হয়। ভিক্ষুগণ, পরাজিত, ভীত অসুরেরা দেবতাদের চোখ ফাঁকি দিয়ে (মোহত্ত) পদ্মবৃন্তের মাধ্যমে অসুরপুরে প্রবেশ করেছিল। তদ্ধেতু, ভিক্ষুগণ, জগৎ সম্বন্ধে এরূপ চিন্তা কর না; যথা : ‘জগৎ শাশ্বত’, অথবা ‘জগৎ অশাশ্বত’, কিংবা ‘জগৎ অন্ত বা সীমাবদ্ধ’, বা ‘জগৎ অনন্ত’, কিংবা ‘যেই জীব সেই শরীর’, অথবা ‘জীব অন্য, শরীর ও অন্য’, বা ‘তথাগত (সত্ত্ব) মৃত্যুর পর থাকে’, অথবা ‘তথাগত মৃত্যুর পর থাকে না’, কিংবা ‘তথাগত মৃত্যুর পর থাকেন আবার থাকেন না’, কিংবা ‘তথাগত মৃত্যুর পর থাকেন না আবার না থাকেন তাও নয়’। তার কারণ কী? কেননা,ভিক্ষুগণ, সেরূপ চিন্তা মঙ্গলজনক নয়, তা ব্রহ্মচর্য সূচিত করে না, নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য তা সংবর্তিত (বা পরিচালিত) হয় না।

৪. ভিক্ষুগণ, চিন্তা করতে হলে তোমরা এরূপ চিন্তা কর;যথা : ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’। তার কারণ কী? কেননা, ভিক্ষুগণ, এরূপ চিন্তা মঙ্গলজনক, তা ব্রহ্মচর্য সূচিত করে, নির্বেদ, বিরাগ, নিরোধ, উপশম, অভিজ্ঞা, সম্বোধি ও নির্বাণ লাভের জন্য তা সংবর্তিত (বা পরিচালিত)হয়।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. প্রপাত সূত্র
১১১২.১. একসময় ভগবান রাজগৃহের গৃধ্রকূট পর্বতে অবস্থান করছিলেন। অতঃপর ভগবান ভিক্ষুদের ডেকে বললেন :

২. “হে ভিক্ষুগণ, চল, দিক-অবস্থানের জন্য প্রতিভান চূড়ায় গমন করি।” “তাই হোক, ভন্তে,” বলে ভিক্ষুগণ ভগবানকে প্রত্যুত্তর দিলেন। অতঃপর ভগবান বহুসংখ্যক ভিক্ষুদের সাথে প্রতিভান চূড়ায় উপস্থিত হলেন। তখন জনৈক ভিক্ষু প্রতিভান চূড়ায় একটি বিশাল প্রপাত দেখতে পেয়ে ভগবানকে এরূপ বললেন :

৩. ‘ভন্তে, এই প্রপাতটি বিশাল, সত্যিই এই প্রপাতটি ভয়ানক। ভন্তে, এই প্রপাতের চেয়ে আরও বিশালতর এবং ভয়ানক অন্য কোনো প্রপাত আছে কি?”

“হে ভিক্ষু, এই প্রপাতের চেয়ে আরও বিশালতর এবং ভয়ানক অন্য কোনো প্রপাত আছে।”

“ভন্তে, এই প্রপাতের চেয়ে আরও বিশালতর এবং ভয়ানক প্রপাতটি কীরূপ?”

৪. “হে ভিক্ষুগণ, যে শ্রমণ-ব্রাহ্মণেরা ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে; যথাযথভাবে জানে না, তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী সংস্কারসমূহে (কর্মসমূহে) অভিরমিত হয়। তারা সেরূপ সংস্কার বা কর্মসমূহে অভিরমিত হয়ে জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী কর্মসমূহ সম্পাদন করে। এবং সেরূপ কর্ম সম্পাদনপূর্বক তারা জন্ম সদৃশ প্রপাতে পতিত হয়, জরা, মরণ, শোক-বিলাপ-দুঃখ-দৌর্মনস্য ও উপায়াস সদৃশ প্রপাতে পতিত হয়। তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস হতে মুক্ত হতে পারে না। আমি বলি ‘তারা দুঃখ হতে মুক্ত হতে পারে না’।

৫.ভিক্ষুগণ, যে শ্রমণ-ব্রাহ্মণগণ ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে; যথাযথভাবে জানে, তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী সংস্কারসমূহে (কর্মসমূহে) অভিরমিত হয় না। তারা সেরূপ সংস্কার বা কর্মসমূহে অভিরমিত না হয়ে জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী কর্মসমূহ সম্পাদন করে না। এবং সেরূপ কর্ম সম্পাদন না করে তারা জন্ম সদৃশ প্রপাতে পতিত হয় না, জরা, মরণ, শোক-বিলাপ-দুঃখ-দৌর্মনস্য ও উপায়াস সদৃশ প্রপাতে পতিত হয় না। তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস হতে মুক্ত হতে পারে। আমি বলি ‘তারা দুঃখ হতেই মুক্ত হতে পারে’।

৬. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. মহাপরিলাহ (দহন) সূত্র
১১১৩.১. “হে ভিক্ষুগণ, মহাপরিলাহ নামক এক নরক রয়েছে, যেখানে যা কিছু রূপ চক্ষু দ্বারা একজন দেখে, সমস্ত অনিষ্টকর রূপই সে দর্শন করে, ইষ্ট রূপ নয়; অকান্তকর রূপই সে সেখানে দেখতে পায়, কান্তকর রূপ নয়; অমনঃপূত রূপই তার দৃষ্টিগোচর হয়, মনঃপূত রূপ নয়। এরূপে যা কিছু শব্দ সে শ্রবণ করে, কায়িক স্পর্শ লাভ করে এবং মনের দ্বারা জানে, তৎসমস্তই অনিষ্টকর, অকান্তকর এবং অমনঃপূত।”

২. এরূপ ব্যক্ত হলে জনৈক ভিক্ষু ভগবানকে এরূপ বললেন :

“ভন্তে, সত্যিই তা অত্যন্ত মহাপরিলাহ (দহন), সত্যিই তা অতি মহাদহন। ভন্তে, এরূপ পরিলাহ হতে আরও বিশালতর, ভয়ানক পরিলাহ আছে কি?”

“হ্যাঁ ভিক্ষু, এরূপ পরিলাহ হতে আরও বিশালতর, ভয়ানক পরিলাহ আছে।”

“ভন্তে, এরূপ পরিলাহ হতে আরও বিশালতর, ভয়ানক পরিলাহ কীরূপ?”

৩. “হে ভিক্ষুগণ, যে শ্রমণ-ব্রাহ্মণেরা ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে; যথাযথভাবে জানে না, তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী সংস্কারসমূহে (কর্মসমূহে) অভিরমিত হয়। তারা সেরূপ সংস্কার বা কর্মসমূহে অভিরমিত হয়ে জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী কর্মসমূহ সম্পাদন করে। এবং সেরূপ কর্ম সম্পাদনপূর্বক তারা জন্ম রূপ পরিলাহ বা দহনে দগ্ধ হয়, জরা, মরণ, শোক-বিলাপ-দুঃখ-দৌর্মনস্য ও উপায়াস সদৃশ পরিলাহ বা দহনে দগ্ধ হয়। তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস হতে মুক্ত হতে পারে না। আমি বলি ‘তারা দুঃখ হতে মুক্ত হতে পারে না’।

৪. ভিক্ষুগণ, যে শ্রমণ-ব্রাহ্মণগণ ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের প্রতিপদা বা উপায়’ এরূপে; যথাযথভাবে জানে, তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী সংস্কারসমূহে (কর্মসমূহে) অভিরমিত হয় না। তারা সেরূপ সংস্কার বা কর্মসমূহে অভিরমিত না হয়ে জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী কর্মসমূহ সম্পাদন করে না। এবং সেরূপ কর্ম সম্পাদন না করে তারা জন্ম রূপ পরিলাহ বা দহনে দগ্ধ হয় না, জরা, মরণ, শোক-বিলাপ-দুঃখ-দৌর্মনস্য ও উপায়াস সদৃশ পরিলাহ বা দহনে দগ্ধ হয় না। তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস হতে মুক্ত হতে পারে। আমি বলি ‘তারা দুঃখ হতেই মুক্ত হতে পারে’।

৫. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. কূটাগার সূত্র
১১১৪.১. “হে ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য যথাভূতভাবে উপলব্ধি না করে সম্যকরূপে দুঃখের অন্তসাধন করব’, তা অসম্ভব। যেমন,ভিক্ষুগণ, যদি কেউ বলে যে, আমি চূড়াযুক্ত গৃহের নিচতলা না বানিয়ে উপর তলা নির্মাণ করব’,তবে যেমন তা অসম্ভব; ঠিক তদ্রুপ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য যথাভূতভাবে উপলব্ধি না করে সম্যকরূপে দুঃখের অন্তসাধন করব’, তা অসম্ভব।

২. ভিক্ষুগণ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য যথাভূতভাবে উপলব্ধি করে সম্যকরূপে দুঃখের অন্তসাধন করব’, তা সম্ভব। যেমন, ভিক্ষুগণ, যদি কেউ বলে যে, আমি চূড়াযুক্ত গৃহের নিচতলা বানিয়ে উপর তলা নির্মাণ করব’, তবে যেমন তা সম্ভব; ঠিক তদ্রুপ, যদি কেউ এরূপ বলে যে, ‘আমি দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য যথাভূতভাবে উপলব্ধি করে সম্যকরূপে দুঃখের অন্তসাধন করব’, তা সম্ভব।

৩. তদ্ধেতু, ভিক্ষুগণ,‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. কেশ সূত্র
১১১৫.১. একসময় ভগবান বৈশালীর মহাবনে কূটাগারশালায় অবস্থান করছিলেন। অতঃপর আয়ুষ্মান আনন্দ পূর্বাহ্ণ সময়ে বহির্বাস পরিধানপূর্বক পাত্র-চীবর সাথে নিয়ে বৈশালীতে পিণ্ডচারণের জন্য প্রবেশ করেছিলেন। আয়ুষ্মান আনন্দ বহু লিচ্ছবী কুমারকে সভাগৃহে শিক্ষারত দেখতে পেলেন। দেখলেন যে তারা বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে নিক্ষেপ করছে। তা দেখে আনন্দ ভন্তের মনে এরূপ চিন্তা জাগলো-“এই লিচ্ছবী কুমারেরা সত্যিই শিক্ষিত, সত্যিই এই লিচ্ছবী কুমারেরা সুশিক্ষিত যে তারা দূর হতে বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে তির নিক্ষেপ করছে’। অতঃপর আয়ুষ্মান আনন্দ বৈশালীতে পিণ্ডচারণের পর আহারকৃত্য সমাপনে ভগবানের নিকট উপস্থিত হলেন। উপস্থিত হয়ে ভগবানকে অভিবাদনপূর্বক একপাশে বসে ভগবানকে এরূপ বলতে লাগলেন :

২. “ভন্তে, আমি আজ পূর্বাহ্ণ সময়ে বহির্বাস পরিধানপূর্বক পাত্র-চীবর সাথে নিয়ে বৈশালীতে পিণ্ডচারণের জন্য প্রবেশ করেছিলাম। সেখানে বহু লিচ্ছবী কুমারকে সভাগৃহে শিক্ষারত দেখতে পেয়েছিলাম। আরও দেখেছিলাম যে তারা বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে নিক্ষেপ করছে। তা দেখে আমার মনে এরূপ চিন্তা জাগলো-“এই লিচ্ছবী কুমারেরা সত্যিই শিক্ষিত, সত্যিই এই লিচ্ছবী কুমারেরা সুশিক্ষিত যে তারা দূর হতে বিফল না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে তির নিক্ষেপ করছে।’”

৩. “হে আনন্দ, তা কীরূপ মনে কর, দূর হতে ব্যর্থ না হয়ে সুৰ্ন তাল ছিদ্রের মধ্যে পুঙ্খানুপুঙ্খরূপে তির নিক্ষেপ করা নাকি সপ্তধা বিভক্ত কেশাগ্র হতে অন্য অগ্রভাগ ধরে তা পৃথক করা বেশি দুষ্কর ও দুরূহ?”

“ভন্তে, সপ্তধা বিভক্ত কেশাগ্রের মধ্যে অন্য কেশাগ্র পৃথক করাই বেশি দুষ্কর ও দুরূহ।”

“কিন্তু আনন্দ, ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের প্রতিপদা বা উপায়’ এরূপে যথাভূতভাবে পৃথক করা তার চেয়ে আরও বেশি দুষ্কর।

৪. তদ্ধেতু, আনন্দ, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. অন্ধকার সূত্র
১১১৬.১. “হে ভিক্ষুগণ, জগতে এমন অন্ধকারময় অপ্রমাণিত, তিমিরাচ্ছন্ন স্থান রয়েছে যেখানে এরূপ মহাশক্তিসম্পন্ন ও তেজসম্পন্ন চন্দ্র-সূর্যের আভা বিকিরিত হয় না।”

এরূপ ব্যক্ত হলে জনৈক ভিক্ষু ভগবানকে বললেন :

২. “ভন্তে, সত্যিই তা অত্যন্ত অন্ধকারময়, সত্যিই তা অতি তিমিরাচ্ছন্ন। ভন্তে, এরূপ অন্ধকার হতে আরও বিশালতর, ভয়ানক অন্ধকার আছে কি?”

“হ্যাঁ ভিক্ষু, এরূপ অন্ধকার হতে আরও বিশালতর, ভয়ানক অন্ধকার আছে।”

“ভন্তে, এরূপ অন্ধকার হতে আরও বিশালতর, ভয়ানক অন্ধকার কীরূপ?”

৩. “হে ভিক্ষুগণ, যে শ্রমণ-ব্রাহ্মণেরা ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে; যথাযথভাবে জানে না, তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী সংস্কারসমূহে (কর্মসমূহে) অভিরমিত হয়। তারা সেরূপ সংস্কার বা কর্মসমূহে অভিরমিত হয়ে জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াসপ্রদায়ী কর্মসমূহ সম্পাদন করে। এবং সেরূপ কর্ম সম্পাদনপূর্বক তারা জন্ম রূপ অন্ধকারে পতিত হয়, জরা, মরণ, শোক-বিলাপ-দুঃখ-দৌর্মনস্য ও উপায়াস সদৃশ অন্ধকারে পতিত হয়। তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস হতে মুক্ত হতে পারে না। আমি বলি ‘তারা দুঃখ হতে মুক্ত হতে পারে না’।

৪.ভিক্ষুগণ, যে শ্রমণ-ব্রাহ্মণগণ ‘ইহা দুঃখ’, ‘ইহা দুঃখ-সমুদয়’, ‘ইহা দুঃখের নিরোধ’ এবং ‘ইহা দুঃখ-নিরোধের প্রতিপদা বা উপায়’ এরূপে; যথাযথভাবে জানে, তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী সংস্কারসমূহে (কর্মসমূহে) অভিরমিত হয় না। তারা সেরূপ সংস্কার বা কর্মসমূহে অভিরমিত না হয়ে জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস প্রদায়ী কর্মসমূহ সম্পাদন করে না। এবং সেরূপ কর্ম সম্পাদন না করে তারা জন্ম অন্ধকারে পতিত হয় না, জরা, মরণ, শোক-বিলাপ-দুঃখ-দৌর্মনস্য ও উপায়াস সদৃশ অন্ধকারে পতিত হয় না। তারা জন্ম, জরা, মরণ, শোক-বিলাপ-দুঃখ-দৌর্মনস্য ও উপায়াস হতে মুক্ত হতে পারে। আমি বলি ‘তারা দুঃখ হতেই মুক্ত হতে পারে’।

৫. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭. প্রথম ছিদ্রযুক্ত জোয়াল সূত্র
১১১৭.১. “যেমন,ভিক্ষুগণ, কোনো ব্যক্তি মহাসমুদ্রে একটিমাত্র ছিদ্রযুক্ত জোয়াল ফেলে দিল যেখানে এক কাণা কচ্ছপ বাস করে। কচ্ছপটি শতবৎসর পর পর একবারমাত্র মাথা তুলে ভেসে উঠে। ভিক্ষুগণ, তোমরা কী মনে কর যে শতবৎসর পর পর একবারমাত্র মাথা তোলার সময় কচ্ছপটি সেই জোয়ালের একটিমাত্র ছিদ্রে নিজ মাথা প্রবেশ করাতে সক্ষম হবে?”

“ভন্তে, যদি কখনও সম্ভব হয় তবে তা দীর্ঘ সময়সাপেৰ।”

২. “ভিক্ষুগণ, যদি শতবৎসর পর পর একবারমাত্র মাথা তুলে ভেসে উঠার সময় কচ্ছপটি সেই জোয়ালের একটিমাত্র ছিদ্রে নিজ মাথা প্রবেশ করাতে সক্ষমও হয় তবে তা বিনিপাতে উৎপন্ন মূর্খদের মনুষ্যত্ব লাভের সময়ের তুলনায় অনেক অল্প সময় বলে আমি বলছি। তার কারণ কী?

কেননা, ভিক্ষুগণ, এতে ধর্মচর্চা, আধ্যাত্মিকতার অনুশীলন, কুশালাদি সম্পাদন এবং পুণ্যক্রিয়া থাকে না,এক্ষেত্রে স্বগোত্রভূক্‌ ও দুর্বলের উপর হত্যাই সংঘঠিত হতে থাকে। তার কারণ কী? চারি আর্যসত্য অদর্শনই তার কারণ। সেই চার কী কী? যথা : দুঃখ আর্যসত্য, দুঃখ-সমুদয় আর্যসত্য, দুঃখের নিরোধ আর্যসত্য এবং দুঃখ-নিরোধের প্রতিপদা বা উপায় আর্যসত্য।

৩. তদ্ধেতু, ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. দ্বিতীয় ছিদ্রযুক্ত জোয়াল সূত্র
১১১৮.১. “যেমন ভিক্ষুগণ, মনে কর এই মহাপৃথিবীতে এক সমুদ্র রয়েছে যেখানে কোনো ব্যক্তি একটি ছিদ্রযুক্ত জোয়াল ফেলে দিল। তথায় পূর্ব হতে পশ্চিমে, পশ্চিম হতে পূর্বে এবং উত্তর হতে দক্ষিণে,দক্ষিণ দিক হতে উত্তরের দিকে বাতাস প্রবাহিত হয়। সেরূপ স্থানেশতবছর পর পর মাথা তুলে ভেসে উঠে এমন এক অন্ধ কচ্ছপ বাস করে। ভিক্ষুগণ, তোমরা কী মনে কর যে শতবৎসর পর পর একবারমাত্র মাথা তোলার সময় কচ্ছপটি সেই জোয়ালের একটিমাত্র ছিদ্রে নিজ মাথা প্রবেশ করাতে সক্ষম হবে?”

“ভন্তে, তা অসম্ভব প্রায়!”

২. “ভিক্ষুগণ, এরূপই মনুষ্যত্ব লাভ করা অসম্ভব প্রায়। এরূপই তথাগত, অর্হৎ, সম্যকসম্বুদ্ধের আবির্ভাব জগতে দুর্লভ এবং তথাগত প্রবর্তিত ধর্ম-বিনয়ও জগতে প্রচার হওয়া দুর্লভ। কিন্তু এখন ভিক্ষুগণ, অনেকের মনুষ্যত্ব লাভ হয়েছে, জগতে তথাগত, অর্হৎ, সম্যকসম্বুদ্ধের আবির্ভাব হয়েছে এবং তথাগত প্রবর্তিত ধর্ম-বিনয় ও জগতে প্রচার হয়েছে।

৩. তদ্ধেতু,ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. প্রথম পর্বতরাজ সিনেরু সূত্র
১১১৯.১. “যেমন, ভিক্ষুগণ, মনে করো কোনো পুরুষ পর্বতরাজ সিনেরুর উপর মুগডাল প্রমাণ সাতটি পাথরের টুকরা নিক্ষেপ করল। তাহলে ভিক্ষুগণ, সেই মুগডাল প্রমাণ সাতটি পাথরের টুকরা ও পর্বতরাজ সিনেরুর মধ্যে কোনটি বিশাল বলে তোমরা মনে কর?”

২. “ভন্তে, পর্বতরাজ সিনের্বই বিশাল, আর মুগডাল প্রমাণ সেই নিক্ষিপ্ত সাতটি পাথরের টুকরা অতি অল্পমাত্র। পর্বতরাজ সিনেরুর তুলনায় নিক্ষিপ্ত মুগডাল প্রমাণ সাতটি পাথরের টুকরা গণনার মধ্যেও পড়ে না, পরস্পর তুলনীয়ও নয় এবং সেই পাথরের টুকরাগুলো পর্বতরাজ সিনেরুর ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৪.তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. দ্বিতীয় পর্বতরাজ সিনেরুসূত্র
১১১২.১. “যেমন,ভিক্ষুগণ, মনে কর মুগ প্রমাণ সাতটি পাথরের টুকরা ব্যতীত পর্বতরাজ সিনেরুর পরিক্ষয় ও বিনাশ হতে লাগল। তাহলে ভিক্ষুগণ, সেই মুগপ্রমাণ সাতটি পাথরের টুকরা পর্বতরাজ সিনেরুর মধ্যে কোনটি বিশালতর বলে তোমরা মনে কর?”

২. “ভন্তে, পরিক্ষয় ও বিনাশপ্রাপ্ত পর্বতরাজ সিনের্বই বিশাল, আর মুগডাল প্রমাণ সেই সাতটি পাথরের টুকরা অতি অল্পমাত্র। পরিক্ষয় ও বিনাশপ্রাপ্ত পর্বতরাজ সিনেরুর তুলনায় মুগডাল প্রমাণ সাতটি পাথরের টুকরা গণনার মধ্যেও পড়ে না, পরস্পর তুলনীয়ও নয় এবং সেই পাথরের টুকরাগুলো পর্বতরাজ সিনেরুর ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

প্রপাত বর্গ সমাপ্ত।

তস্সুদ্দানং/সূত্রসূচি

চিন্তা, প্রপাত, পরিলাহ আর কূটাগার সূত্র;

কেশ, অন্ধকার, দুই জোয়াল ও দুই সিনেরু সূত্র হলো উক্ত॥


 

৬. অভিসময় বর্গ
১. নখাগ্র সূত্র
১১২১.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী[133] অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. পুষ্করিণী সূত্র
১১২২.১. “যেমন, ভিক্ষুগণ, দৈর্ঘ্য-প্রস্থ ও গভীরতায় পঞ্চাশ যোজন সুগভীর এবং পরিপূর্ণ, টইটুম্বর জলসম্পন্ন এক পুষ্করিণী রয়েছে। সেখান হতে কোনো ব্যক্তি কুশাগ্র দিয়ে সামান্য জল তুলে। তাহলে ভিক্ষুগণ, সেই কুশাগ্রের দ্বারা উত্তোলিত কয়েক ফোঁটা জল নাকি পুষ্করিণীতে স্থিত জলরাশি বেশি বলে মনে কর?”

২. “ভন্তে, পুষ্করিণীতে স্থিত জলরাশিই বিশাল, আর সেই কুশাগ্রের দ্বারা উত্তোলিত কয়েক ফোঁটা জল অতি অল্পমাত্র। পুষ্করিণীতে স্থিত জলরাশির তুলনায় কুশাগ্রের দ্বারা উত্তোলিত কয়েক ফোঁটা জল গণনার মধ্যেও পড়ে না, পরস্পর তুলনীয়ও নয় এবং সেই কুশাগ্রের দ্বারা উত্তোলিত কয়েক ফোঁটা জল পুষ্করিণীতে স্থিত জলরাশির ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. প্রথম প্রবাহিত সূত্র
১১২৩.১. “যেমন, ভিক্ষুগণ, গঙ্গা, যমুনা, অচিরবতী, সরভূ ও মহানদীসমূহ যেখানে এসে মিলিত হয়, সেই মোহনা হতে কোনো ব্যক্তি দু-তিন ফোঁটা জলবিন্দু তুলে নিল। তাহলে ভিক্ষুগণ, সেই দু-তিন ফোঁটা জলবিন্দু নাকি একত্রে মোহনায় মিলিত জলরাশি বেশি বলে মনে কর?”

২. “ভন্তে, একত্রে মোহনায় মিলিত জলরাশিই বিশাল, আর সেই দু-তিন ফোঁটা জল অতি অল্পমাত্র। মোহনায় মিলিত জলরাশির তুলনায় দু-তিন ফোঁটা জল গণনার মধ্যেও পড়ে না, পরস্পর তুলনীয়ও নয় এবং সেই দু-তিন ফোঁটা জল একত্রে মোহনায় মিলিত জলরাশির ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ,‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. দ্বিতীয় প্রবাহিত সূত্র
১১২৪.১. “যেমন,ভিক্ষুগণ, যদি দু-তিন ফোঁটা জল বাদে গঙ্গা, যমুনা, অচিরবতী, সরভূ ও মহানদীসমূহ যেখানে এসে মিলিত হয়, সেই মোহনার জলরাশি পরিক্ষয় ও বিনাশ হয়। তাহলে ভিক্ষুগণ, সেই দু-তিন ফোঁটা জলবিন্দু নাকি পরিক্ষয় ও বিনাশপ্রাপ্ত মোহনার জলরাশি বেশি বলে মনে কর?”

২. “ভন্তে,পরিক্ষয় ও বিনাশপ্রাপ্ত মোহনার জলরাশিই বিশাল, আর সেই দু-তিন ফোঁটা জল অতি অল্পমাত্র। পরিক্ষয় ও বিনাশপ্রাপ্ত মোহনার জলরাশির তুলনায় দু-তিন ফোঁটা জল গণনার মধ্যেও পড়ে না, পরস্পর তুলনীয়ও নয় এবং সেই দু-তিন ফোঁটা জল পরিক্ষয় ও বিনাশ প্রাপ্ত মোহনার জলরাশির ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. প্রথম মহাপৃথিবী সূত্র
১১২৫.১. “যেমন,ভিক্ষুগণ, কোনো ব্যক্তি মহাপৃথিবীতে বড়োই বীচি প্রমাণ সাতটি গোলক ছুঁড়ে মারল। তাহলে ভিক্ষুগণ, সেই নিক্ষিপ্ত বড়োই বীচি প্রমাণ সাতটি গোলক নাকি মহাপৃথিবী বেশি বলে মনে কর?”

২. “ভন্তে, মহাপৃথিবীই বিশাল, আর সেই নিক্ষিপ্ত বড়োই বীচি প্রমাণ সাতটি গোলক অতি অল্পমাত্র। মহাপৃথিবীর তুলনায় সেই নিক্ষিপ্ত বড়োই বীচি প্রমাণ সাতটি গোলক গণনার মধ্যেও পড়ে না,পরস্পর তুলনীয়ও নয় এবং সেই নিক্ষিপ্ত বড়োই বীচি প্রমাণ সাতটি গোলক মহাপৃথিবীর ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. দ্বিতীয় মহাপৃথিবী সূত্র
১১২৬.১. “যেমন,ভিক্ষুগণ, সাতটি বড়োই বীচি প্রমাণ গোলক ব্যতীত যদি মহাপৃথিবী পরিক্ষয় ও বিনাশ হয়, তবে সেই পরিক্ষীণ ও বিনাশপ্রাপ্ত মহাপৃথিবী নাকি বড়োই বীচি প্রমাণ সাতটি গোলক বেশি বলে তোমরা মনে কর?”

২. “ভন্তে, পরিক্ষীণ ও বিনাশপ্রাপ্ত মহাপৃথিবীই বিশাল, আর সেই বড়োই বীচি প্রমাণ সাতটি গোলক অতি অল্পমাত্র। পরিক্ষীণ ও বিনাশপ্রাপ্ত মহাপৃথিবীর তুলনায় সেই বড়োই বীচি প্রমাণ সাতটি গোলক গণনার মধ্যেও পড়ে না, পরস্পর তুলনীয়ও নয় এবং সেই বড়োই বীচি প্রমাণ সাতটি গোলক পরিক্ষীণ ও বিনাশপ্রাপ্ত মহাপৃথিবীর ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’ এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭. প্রথম মহাসমুদ্র সূত্র
১২২৭.১. “যেমন, ভিক্ষুগণ, কোনো ব্যক্তি সমুদ্র হতে দু-তিন ফোঁটা জলবিন্দু তুলে নিল। তাহলে ভিক্ষুগণ, সেই দু-তিন ফোঁটা জলবিন্দু নাকি সমুদ্রের জলরাশি বেশি বলে মনে কর?”

২. “ভন্তে,সমুদ্রের জলরাশিই বিশাল, আর সেই দু-তিন ফোঁটা জল অতি অল্পমাত্র। সমুদ্রের জলরাশির তুলনায় দু-তিন ফোঁটা জল গণনার মধ্যেও পড়ে না, পরস্পর তুলনীয়ও নয় এবং সেই দু-তিন ফোঁটা জল সমুদ্রের জলরাশির ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’-সে এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. দ্বিতীয় মহাসমুদ্র সূত্র
১১২৮.১. “যেমন,ভিক্ষুগণ, যদি দু-তিন ফোঁটা জল বাদে সমুদ্রের জলরাশি পরিক্ষয় ও বিনাশ হয়। তাহলে ভিক্ষুগণ, সেই দু-তিন ফোঁটা জলবিন্দু নাকি পরিক্ষয় ও বিনাশপ্রাপ্ত সমুদ্রের জলরাশি বেশি বলে মনে কর?”

২. “ভন্তে, পরিক্ষয় ও বিনাশপ্রাপ্ত সমুদ্রের জলরাশিই বিশাল, আর সেই দু-তিন ফোঁটা জল অতি অল্পমাত্র। পরিক্ষয় ও বিনাশপ্রাপ্ত সমুদ্রের জলরাশির তুলনায় দু-তিন ফোঁটা জল গণনার মধ্যেও পড়ে না, পরস্পর তুলনীয়ও নয় এবং সেই দু-তিন ফোঁটা জল পরিক্ষয় ও বিনাশ প্রাপ্ত সমুদ্রের জলরাশির ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’ এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. প্রথম পর্বত উপমা সূত্র
১১২৯.১. “যেমন, ভিক্ষুগণ, যদি কোনো ব্যক্তি পর্বতরাজ হিমালয়ে সরিষা প্রমাণ সাতটি পাথরের টুকরা নিক্ষেপ করে; তাহলে ভিক্ষুগণ, সেই সরিষা প্রমাণ সাতটি পাথরের টুকরা নাকি পর্বতরাজ হিমালয় বিশাল বলে মনে কর?”

২. “ভন্তে, পর্বতরাজ হিমালয়ই বিশাল, আর সেই সরিষা প্রমাণ সাতটি পাথরের টুকরা অতি অল্পমাত্র। পর্বতরাজ হিমালয়ের তুলনায় সেই সরিষা প্রমাণ সাতটি পাথরের টুকরা গণনার মধ্যেও পড়ে না, পরস্পর তুলনীয়ও নয় এবং সেই সরিষা প্রমাণ সাতটি পাথরের টুকরা পর্বতরাজ হিমালয়ের ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধকর উপায়’ এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. দ্বিতীয় পর্বত উপমা সূত্র
১১৩০.১. “যেমন,ভিক্ষুগণ, যদি সরিষা প্রমাণ সাতটি পাথরের টুকরা বাদে পরিক্ষয় ও বিনাশপ্রাপ্ত হয়। তাহলে ভিক্ষুগণ, সেই সরিষা প্রমাণ সাতটি পাথরের টুকরা নাকি পরিক্ষয় ও বিনাশপ্রাপ্ত পর্বতরাজ হিমালয় বেশি বলে মনে কর?”

২. “ভন্তে, পরিক্ষয় ও বিনাশপ্রাপ্ত পর্বতরাজ হিমালয়ই বিশাল, আর সেই সরিষা প্রমাণ সাতটি পাথরের টুকরা অতি অল্পমাত্র। পরিক্ষয় ও বিনাশপ্রাপ্ত পর্বতরাজ হিমালয়ের তুলনায় সেই সরিষা প্রমাণ সাতটি পাথরের টুকরা গণনার মধ্যেও পড়ে না, পরস্পর তুলনীয়ও নয় এবং সেই সরিষা প্রমাণ সাতটি পাথরের টুকরা পরিক্ষয় ও বিনাশ প্রাপ্ত পর্বতরাজ হিমালয়ের ষোলো ভাগের এক ভাগও হয় না।”

৩. “এরূপেই ভিক্ষুগণ, একজন দৃষ্টিসম্পন্ন, অন্তর্দৃষ্টির অধিকারী আর্যশ্রাবকের বহুতর দুঃখ পরিক্ষীণ ও নিঃশেষিত হয়, অল্পমাত্রই অবশিষ্ট থাকে। পূর্বে পরিক্ষীণ ও নিঃশেষিত দুঃখের তুলনায় সপ্তবার পরমতা (স্রোতাপন্নতা) গণনার মধ্যেও পড়ে না, পরস্পর তুলনীয়ও নয় এবং সপ্তবার পরমতা পূর্বে পরিক্ষীণ ও নিঃশেষিত দুঃখসমূহের ষোলো ভাগের একভাগও হয় না আর সেই সপ্তবার পরমতা হচ্ছে ‘ইহা দুঃখ’, ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’ এরূপে যথাভূতভাবে জ্ঞাত হয়।

৪. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

অভিসময় বর্গ সমাপ্ত।

তস্সুদ্দানং/সূত্রসূচি

নখাস, পুষ্করিণী আর দুই প্রবাহিত সূত্র,

দুই মহাপৃথিবী ও দুই মহাসমুদ্র সূত্র;

পর্বত উপমা সূত্রদ্বয়ে বর্গ সমাপ্ত॥


 

৭. প্রথম আমকধঞ্ঞ পেয়্যাল বর্গ
১. অন্যত্র সূত্র
১১৩১.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা মনুষ্য রূপে পুনর্জন্ম গ্রহণ করছে;অধিকন্তু এরূপ সত্ত্বগণের সংখ্যাই বেশি যারা মনুষ্যজন্ম হতে অন্যত্র পুনর্জন্ম ধারণ করছে। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. প্রত্যন্ত জনপদ সূত্র
১১৩২.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা মধ্যম জনপদে পুনর্জন্ম গ্রহণ করছে; অধিকন্তু এরূপ সত্ত্বগণের সংখ্যাই বেশি যারা প্রত্যন্ত জনপদে অজ্ঞ ও মূর্খদের সন্নিধানে পুনর্জন্ম ধারণ করছে। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. প্রজ্ঞা সূত্র
১১৩৩.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা আর্য প্রজ্ঞাচক্ষুতে সমন্নাগত; অধিকন্তু এরূপ সত্ত্বগণের সংখ্যাই বেশি যারা অবিদ্যায় নিমজ্জিত ও মোহাচ্ছন্ন। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. সুরা-মৈরেয় সূত্র
১১৩৪.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা সুরা, মৈরেয় ও প্রমত্ততাদায়ক মদ পান হতে বিরত; অধিকন্তু সুরা, মৈরেয় ও প্রমত্ততাদায়ক মদ পানকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. জল সূত্র
১১৩৫.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, স্থলজ সত্ত্বগণের সংখ্যা অল্পমাত্রই;অধিকন্তু জলজ সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. মাতার প্রতি শ্রদ্ধাকারী সূত্র
১১৩৬.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, মাতার প্রতি শ্রদ্ধা প্রদানকারী সত্ত্বগণের সংখ্যা অল্পমাত্রই; অধিকন্তু মাতার প্রতি শ্রদ্ধা প্রদান করে না এরূপ সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ছষ্ঠ সূত্র।

৭. পিতার প্রতি শ্রদ্ধাকারী সূত্র
১১৩৭.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, পিতার প্রতি শ্রদ্ধা প্রদানকারী সত্ত্বগণের সংখ্যা অল্পমাত্রই; অধিকন্তু পিতার প্রতি শ্রদ্ধা প্রদান করে না এরূপ সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. শ্রমণ্য সূত্র
১১৩৮.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্রই সত্ত্বগণ শ্রমণ;অধিকন্তু বেশি সংখ্যক সত্ত্বগণই অশ্রমণ। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. ব্রাহ্মণ্য সূত্র
১১৩৮.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্রই সত্ত্বগণ ব্রাহ্মণ; অধিকন্তু বেশি সংখ্যক সত্ত্বগণই অব্রাহ্মণ। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. সম্মান প্রদর্শনকারী সূত্র
১১৪০.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা কুলে জ্যেষ্ঠদের সম্মান প্রদর্শন করে; অধিকন্তু জ্যেষ্ঠদের সম্মান প্রদর্শন করে না এমন সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

প্রথম আমকধঞ্ঞ বর্গ সমাপ্ত।

তস্সুদ্দানং/সূত্রসূচি

অন্যত্র, প্রত্যন্ত, প্রজ্ঞা আর সুরামৈরেয় ও জল,

মাতাপিতা সূত্র, শ্রমণ-ব্রাহ্মণ্য আর সম্মান প্রদর্শন;

দশ সূত্র যোগে আমকধঞ্‌ঞ বর্গ সমাপন॥


 

৮. দ্বিতীয় আমকধঞ্ঞ পেয়্যাল বর্গ
১. প্রাণিহত্যা সূত্র
১১৪১.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা প্রাণিহত্যা হতে বিরত;অধিকন্তু প্রাণী হত্যাকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. অদত্তগ্রহণ সূত্র
১১৪২.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা অদত্তগ্রহণ হতে বিরত; অধিকন্তু অদত্তগ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. মিথ্যাকামাচার সূত্র
১১৪৩.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা মিথ্যাকামাচার হতে বিরত; অধিকন্তু মিথ্যাকামাচারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. মিথ্যা কথা সূত্র
১১৪৪.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা মিথ্যা ভাষণ হতে বিরত; অধিকন্তু মিথ্যা ভাষী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. পিশুন সূত্র
১১৪৫.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা পিশুন বাক্য ভাষণ হতে বিরত;অধিকন্তু পিশুন বাক্য ভাষী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. পরুষ বাক্য সূত্র
১১৪৬.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা পরুষ (কর্কশ) বাক্য ভাষণ হতে বিরত; অধিকন্তুপরুষ (কর্কশ) বাক্য ভাষী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ছষ্ঠ সূত্র।

৭. সম্প্রলাপ সূত্র
১১৪৭.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা সম্প্রলাপ বাক্য ভাষণ হতে বিরত; অধিকন্তু সম্প্রলাপ বাক্য ভাষী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. বীজগ্রাম সূত্র
১১৪৮.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, সেই সকল সত্ত্বগণ অল্পমাত্রই যারা বীজসমূহ নষ্ট করা হতে বিরত; অধিকন্তু বীজসমূহ নষ্টকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. বিকাল ভোজন সূত্র
১১৪৯.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই বিকাল ভোজন করা হতে বিরত; অধিকন্তু বিকাল ভোজনকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. সুগন্ধ-লেপন সূত্র
১১৫০.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই মালা, সুগন্ধিদ্রব্য বিলেপন, ধারণ, মণ্ডন ও বিভূষণ করা হতে বিরত; অধিকন্তু মালা, সুগন্ধিদ্রব্য বিলেপন, ধারণ, মণ্ডন ও বিভূষণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

দ্বিতীয় আমকধঞ্ঞ বর্গ সমাপ্ত।

তস্সুদ্দানং/সূত্রসূচি

প্রাণিহত্যা, অদত্ত ও মিথ্যাকামাচার,

মিথ্যা কথা, পিশুন, ফরুস সূত্রের সমাহার;

সম্প্রলাপ, বীজগাম ও বিকাল ভোজন সূত্র,

গন্ধ-বিলেপন সূত্র যোগে বর্গ দশে সমাপ্ত॥


 

৯. তৃতীয় আমকধঞ্ঞ পেয়্যাল বর্গ
১. নৃত্য-গীত সূত্র
১১৫১.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই নৃত্য-গীত, বাদ্য ও ব্যঙ্গদৃশ্যাদি দর্শন করা হতে বিরত; অধিকন্তু নৃত্য-গীত, বাদ্য ও ব্যঙ্গদৃশ্যাদি দর্শনকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. উঁচু আসন সূত্র
১১৫২.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই উঁচু আসন-মহার্ঘ শয্যা ব্যবহার করা হতে বিরত;অধিকন্তু উঁচু আসন-মহার্ঘ শয্যা ব্যবহারকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. স্বর্ণ-রৌপ্য সূত্র
১১৫৩.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই স্বর্ণ-রৌপ্য ব্যবহার করা হতে বিরত;অধিকন্তু স্বর্ণ-রৌপ্য ব্যবহারকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. আমকধঞ্ঞ সূত্র
১১৫৪.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই আমন ধান (অরন্ধিত) গ্রহণ করা হতে বিরত; অধিকন্তু আমন ধান (অরন্ধিত) গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. কাঁচা মাংস সূত্র
১১৫৫.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই কাঁচা মাংস গ্রহণ করা হতে বিরত; অধিকন্তু কাঁচা মাংস গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬. কুমারী সূত্র
১১৫৬.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই কুমারী-স্ত্রী গ্রহণ করা হতে বিরত;অধিকন্তু কুমারী-স্ত্রী গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭. দাস-দাসী সূত্র
১১৫৭.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই দাস-দাসী গ্রহণ করা হতে বিরত; অধিকন্তু দাস-দাসী গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সপ্তম সূত্র।

৮. ছাগল সূত্র
১১৫৮.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই ছাগল গ্রহণ করা হতে বিরত; অধিকন্তু ছাগল গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” অষ্টম সূত্র।

৯. শুকর-মুরগী সূত্র
১১৫৯.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই শুকর-মুরগী গ্রহণ করা হতে বিরত; অধিকন্তু শুকর-মুরগী গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০. হাতি-ঘোড়া-গরু সূত্র
১১৬০.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই হাতি-ঘোড়া-গরু গ্রহণ করা হতে বিরত; অধিকন্তু হাতি-ঘোড়া-গরু গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দশম সূত্র।

তৃতীয় আমকধঞ্ঞ পেয়্যাল বর্গ সমাপ্ত।

তস্সুদ্দানং/সূত্রসূচি

নৃত্য, শয়ন, স্বর্ণ আর ধান, মাংস, কুমারী;

দাস, ছাগল, শুকর ও হাতি সূত্রে বর্গ উক্ত॥


 

১০. চতুর্থ আমকধঞ্ঞ পেয়্যাল বর্গ
১. ক্ষেত্রাদি সূত্র
১১৬১.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই ক্ষেত্রাদি গ্রহণ করা হতে বিরত;অধিকন্তু ক্ষেত্রাদি গ্রহণকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. ক্রয়-বিক্রয় সূত্র
১১৬২.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই ক্রয়-বিক্রয় করা হতে বিরত;অধিকন্তু ক্রয়-বিক্রয়কারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. দূত সূত্র
১১৬৩.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই দূত বা সংবাদবাহকের কার্য করা হতে বিরত;অধিকন্তু দূত বা সংবাদবাহকের কার্য সম্পাদনকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪. তুলাকূট সূত্র
১১৬৪.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই কপটতা (তুলাকূট), প্রবঞ্চনা ও বিশ্বাসঘাতকতা করা হতে বিরত; অধিকন্তু কপটতা (তুলাকূট), প্রবঞ্চনা ও বিশ্বাস ঘাতকতাকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত,‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চতুর্থ সূত্র।

৫. উৎকোচ সূত্র
১১৬৫.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই উৎকোচ গ্রহণ, অপরকে প্রবঞ্চনা ও প্রতারণা করা হতে বিরত; অধিকন্তু উৎকোচ গ্রহণ, অপরকে প্রবঞ্চনা ও প্রতারণাকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পঞ্চম সূত্র।

৬-১১. ছেদনাদি সূত্র
১১৬৬-৭১.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই ছেদন, বধ, বন্ধন রাহাজানি, দিবালোকে ডাকাতি এবং দুষ্কার্যকরণ হতে বিরত; অধিকন্তু ছেদন, বধ, বন্ধন রাহাজানি, দিবালোকে ডাকাতি এবং দুষ্কার্যকারী সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” একাদশ সূত্র।

চতুর্থ আমকধঞ্ঞ পেয়্যাল বর্গ সমাপ্ত।

তস্সুদ্দানং/সূত্রসূচি

ক্ষেত্র, ক্রয়, দূত ও তুলাকূট সূত্র চার,

উৎকোচ, ছেদন, বধ, বন্ধন সূত্র আর;

রাহাজানি, দিবালোকে ডাকাতি এবং দুষ্কার্যকরণ,

একাদশ সূত্র যোগে বর্গ সমাপন॥


 

১১. পঞ্চগতি পেয়্যাল বর্গ
১. মনুষ্যচ্যুতি নরক সূত্র
১১৭২.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই মনুষ্যলোক হতে চ্যুত হয়ে পুনঃ মনুষ্যলোকে জন্মধারণ করছে;অধিকন্তু মনুষ্যলোক হতে চ্যুত হয়ে নরকে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” প্রথম সূত্র।

২. মনুষ্যচ্যুতি তির্যক সূত্র
১১৭৩.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই মনুষ্যলোক হতে চ্যুত হয়ে পুনঃ মনুষ্যলোকে জন্মধারণ করছে; অধিকন্তু মনুষ্যলোক হতে চ্যুত হয়ে তির্যককুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বিতীয় সূত্র।

৩. মনুষ্যচ্যুতি প্রেত সূত্র
১১৭৪.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই মনুষ্যলোক হতে চ্যুত হয়ে পুনঃ মনুষ্যলোকে জন্মধারণ করছে; অধিকন্তু মনুষ্যলোক হতে চ্যুত হয়ে প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” তৃতীয় সূত্র।

৪-৫-৬. মনুষ্যচ্যুতি দেব-নরকাদি সূত্র
১১৭৫-৭৭.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই মনুষ্যলোক হতে চ্যুত হয়ে দেবলোকে জন্মধারণ করছে; অধিকন্তু মনুষ্যলোক হতে চ্যুত হয়ে নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” ষষ্ঠ সূত্র।

৭-৯. দেবচ্যুতি নরকাদি সূত্র
১১৭৮-৮০.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই দেবলোক হতে চ্যুত হয়ে পুনঃ দেবলোকে জন্মধারণ করছে; অধিকন্তু দেবলোক হতে চ্যুত হয়ে নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” নবম সূত্র।

১০-১২. দেবমনুষ্য নরকাদি সূত্র
১১৮১-৮৩.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই দেবলোক হতে চ্যুত হয়ে মনুষ্যলোকে জন্মধারণ করছে; অধিকন্তু দেবলোক হতে চ্যুত হয়ে নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” দ্বাদশ সূত্র।

১৩-১৫. নরক-মনুষ্য নরকাদি সূত্র
১১৮৪-৮৬.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই নরক হতে চ্যুত হয়ে মনুষ্যলোকে জন্মধারণ করছে; অধিকন্তু নরক হতে চ্যুত হয়ে পুনঃ নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” পনেরতম সূত্র।

১৬-১৮. নরক-দেব নরকাদি সূত্র
১১৮৭-৮৯.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই নরক হতে চ্যুত হয়ে দেবলোকে জন্মধারণ করছে; অধিকন্তু নরক হতে চ্যুত হয়ে পুনঃ নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” আঠারতম সূত্র।

১৯-২১. তির্যক-মনুষ্য নরকাদি সূত্র
১১৯০-৯২.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই তির্যককুল হতে চ্যুত হয়ে মনুষ্য লোকে জন্মধারণ করছে; অধিকন্তু তির্যককুল হতে চ্যুত হয়ে পুনঃ নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” একুশতম সূত্র।

২২-২৪. তির্যক-দেব নরকাদি সূত্র
১১৯৩-৯৫.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই তির্যককুল হতে চ্যুত হয়ে দেবলোকে জন্মধারণ করছে; অধিকন্তু তির্যককুল হতে চ্যুত হয়ে পুনঃ নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” চব্বিশতম সূত্র।

২৫-২৭. প্রেত-মনুষ্য নরকাদি সূত্র
১১৯৬-৯৮.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই প্রেতকুল হতে চ্যুত হয়ে মনুষ্যলোকে জন্মধারণ করছে; অধিকন্তু প্রেতকুল হতে চ্যুত হয়ে পুনঃ নরকে, তির্যককুলে এবং প্রেতকুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” সাতাশতম সূত্র।

২৮-২৯. প্রেত-দেব-নরকাদি সূত্র
১১৯৯-১২০০.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই প্রেতকুল হতে চ্যুত হয়ে দেবলোকে জন্মধারণ করছে; অধিকন্তু প্রেতকুল হতে চ্যুত হয়ে পুনঃ নরকে এবং তির্যককুলে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।” উনত্রিশতম সূত্র।

৩০. প্রেত-দেব প্রেতাদি সূত্র
১২০১.১. অতঃপর ভগবান সামান্য পরিমাণে নখাগ্রে ময়লা নিয়ে ভিক্ষুদের সম্বোধন করে বললেন :

২. “হে ভিক্ষুগণ, আমার নখাগ্রের এই ময়লা অধিক নাকি এই মহাপৃথিবী অধিক বলে মনে কর?”

৩. “ভন্তে, মহাপৃথিবীই বিশাল, আর ভগবানের নখাগ্রের ময়লা অতি অল্পমাত্র। মহাপৃথিবীর তুলনায় নখাগ্রের ময়লা গণনার মধ্যেও পড়ে না, পরস্পর তুলনীয়ও নয় এবং সেই নখাগ্রের ময়লা মহাপৃথিবীর ষোলো ভাগের এক ভাগও হয় না।”

৪. “এরূপেই ভিক্ষুগণ, অল্পমাত্র সত্ত্বগণই প্রেতকুল হতে চ্যুত হয়ে দেবলোকে জন্মধারণ করছে; অধিকন্তু প্রেতকুল হতে চ্যুত হয়ে পুনঃ প্রেতলোকে উৎপন্নশীল সত্ত্বগণের সংখ্যাই বেশি। তার কারণ কী? চারি আর্যসত্য অদর্শনই তার কারণ। সেই চারি কী কী? যথা : ‘ইহা দুঃখ’ ‘ইহা দুঃখ-সমুদয়’, ‘ইহা দুঃখ-নিরোধ’ এবং ‘ইহা দুঃখ-নিরোধকর উপায়’।

৫. তদ্ধেতু ভিক্ষুগণ, ‘ইহা দুঃখ’ এরূপে অবগত হওয়ার জন্য তোমাদের প্রচেষ্টা করা উচিত, ‘ইহা দুঃখ-সমুদয়’, ‘ইহা দুঃখের নিরোধ’, ‘ইহা দুঃখ-নিরোধের প্রতিপদা বা উপায়’ এরূপে অবগত হওয়ার জন্য তোমাদের প্রচেষ্টা করা উচিত।”

ভগবান এরূপ বললে উপস্থিত ভিক্ষুগণ ভগবানের ভাষণ আনন্দচিত্তে গ্রহণ করলেন। ত্রিশতম সূত্র।

পঞ্চগতি পেয়্যাল বর্গ সমাপ্ত।

তস্সুদ্দানং/সূত্রসূচি

মনুষ্য হতে চ্যুত ছয়টি, দেব-নরক হতেও চ্যুত,

তির্যক, প্রেতলোক হতে চ্যুত, সর্বশুদ্ধ ত্রিশটি;

ত্রিশ সূত্রে গতি বর্গ হলো সম্পাদিত॥

সত্য-সংযুক্ত সমাপ্ত।

মহাবর্গ পঞ্চম সমাপ্ত।

“মার্গ, বোজ্ঝাঙ্গ, স্মৃতিপ্রস্থান আর ইন্দ্রিয় সংযুক্ত,

সম্যক-প্রধান, বল, ঋদ্ধিপাদ ও অনুরুদ্ধ অষ্ট উক্ত;

ধ্যান, আনাপান, স্রোতাপত্তি ও সত্য সংযুক্তে মহাবর্গ সমাপ্ত॥”

সংযুক্তনিকায়ের মহাবর্গ সমাপ্ত।

১. মার্গ-সংযুক্ত

১. অবিদ্যা বর্গ

১. অবিদ্যা সূত্র

২. অর্ধ সূত্র

৩. সারিপুত্র সূত্র

৪. জানুশ্রোণি ব্রাহ্মণ সূত্র

৫. কী উদ্দেশ্যে সূত্র

৬. প্রথম জনৈক ভিক্ষু সূত্র

৭. দ্বিতীয় জনৈক ভিক্ষু সূত্র

৮. বিভঙ্গ সূত্র

৯. শূক সূত্র

১০. নন্দিয় সূত্র

২. বিহার বর্গ

১. প্রথম বিহার সূত্র

২. দ্বিতীয় বিহার সূত্র

৩. শৈক্ষ্য সূত্র

৪. প্রথম উৎপত্তি সূত্র

৫. দ্বিতীয় উৎপত্তি সূত্র

৬. প্রথম পরিশুদ্ধ সূত্র

৭. দ্বিতীয় পরিশুদ্ধ সূত্র

৮. প্রথম কুক্কুটারাম সূত্র

৯. দ্বিতীয় কুক্কুটারাম সূত্র

১০. তৃতীয় কুক্কুটারাম সূত্র

৩. মিথ্যা বিষয় (ভ্রান্ত ধারণা) বর্গ

১. মিথ্যা সম্পর্কিত সূত্র

২. অকুশলধর্ম সূত্র

৩. প্রথম প্রতিপদা সূত্র

৪. দ্বিতীয় প্রতিপদা সূত্র

৫. প্রথম অসৎপুরুষ সূত্র

৬. দ্বিতীয় অসৎপুরুষ সূত্র

৭. কুম্ভ সূত্র

৮. সমাধি সূত্র

৯. বেদনা সূত্র

১০. উত্তিয় সূত্র

৪. প্রতিপত্তি বর্গ

১. প্রথম প্রতিপত্তি সূত্র

২. দ্বিতীয় প্রতিপত্তি সূত্র

৩. বিরুদ্ধ সূত্র

৪. পারঙ্গম সূত্র

৫. প্রথম শ্রামণ্য সূত্র

৬. দ্বিতীয় শ্রামণ্য সূত্র

৭. প্রথম ব্রাহ্মণ্য সূত্র

৮. দ্বিতীয় ব্রাহ্মণ্য সূত্র

৯. প্রথম ব্রহ্মচর্য সূত্র

১০. দ্বিতীয় ব্রহ্মচর্য সূত্র

৫. অন্যতীর্থিয় পেয়্যাল (পুনরাবৃত্তি) বর্গ

১. রাগ-বিরাগ সূত্র

২. সংযোজন প্রহান সূত্র

৩. অনুশয় মূলোৎপাটন সূত্র

৪. দীর্ঘপথ সূত্র

৫. আসবক্ষয় সূত্র

৭. জ্ঞান-দর্শন সূত্র

৮. অনুপাদা-পরিনির্বাণ সূত্র

৬. সূর্যপেয়্যাল বর্গ

১. কল্যাণমিত্র সূত্র

২. শীলসম্পদ সূত্র

৩. ছন্দ বা ইচ্ছা-সম্পদ সূত্র

৪. আত্মসম্পদ সূত্র

৫. দৃষ্টিসম্পদ সূত্র

৬. অপ্রমাদসম্পদ সূত্র

৭. সম্প্রজ্ঞানযুক্ত মনোযোগসম্পদ সূত্র

১. কল্যাণমিত্র সূত্র

২. শীলসম্পদ সূত্র

৩. ছন্দ বা ইচ্ছাসম্পদ সূত্র

৪. আত্মসম্পদ সূত্র

৫. দৃষ্টিসম্পদ সূত্র

৬. অপ্রমাদসম্পদ সূত্র

৭. সম্প্রজ্ঞানযুক্ত মনোযোগসম্পদ সূত্র

৭. এক ধর্ম পেয়্যাল (পুনরাবৃত্তি) বর্গ

১. কল্যাণমিত্র সূত্র

২. শীলসম্পদ সূত্র

৩. ছন্দ বা ইচ্ছাসম্পদ সূত্র

৪. আত্মসম্পদ সূত্র

৫. দৃষ্টিসম্পদ সূত্র

৬. অপ্রমাদসম্পদ সূত্র

৭. সম্প্রজ্ঞানযুক্ত মনোযোগসম্পদ সূত্র

১. কল্যাণমিত্র সূত্র

২. শীলসম্পদ সূত্র

৩. ছন্দ বা ইচ্ছাসম্পদ সূত্র

৪. আত্মসম্পদ সূত্র

৫. দৃষ্টিসম্পদ সূত্র

৬. অপ্রমাদসম্পদ সূত্র

৭. সম্প্রজ্ঞানযুক্ত মনোযোগসম্পদ সূত্র

৮. দ্বিতীয় একধর্ম পেয়্যাল বর্গ

১. কল্যাণমিত্র সূত্র

২. শীলসম্পদ সূত্র

৩. ছন্দ বা ইচ্ছাসম্পদ সূত্র

৪. আত্মসম্পদ সূত্র

৫. দৃষ্টিসম্পদ সূত্র

৬. অপ্রমাদসম্পদ সূত্র

৭. সম্প্রজ্ঞানযুক্ত মনোযোগসম্পদ সূত্র

১. কল্যাণমিত্র সূত্র

২. শীলসম্পদ সূত্র

৩. ছন্দ বা ইচ্ছাসম্পদ সূত্র

৪. আত্মসম্পদ সূত্র

৫. দৃষ্টিসম্পদ সূত্র

৬. অপ্রমাদসম্পদ সূত্র

৭. সম্প্রজ্ঞানযুক্ত মনোযোগসম্পদ সূত্র

১. গঙ্গাপেয়্যাল বর্গ

৩. তৃতীয় পূর্বনিম্ন সূত্র

৪. চতুর্থ পূর্বনিম্ন সূত্র

৫. পঞ্চম পূর্বনিম্ন সূত্র

৬. ষষ্ঠ পূর্বনিম্ন সূত্র

১. প্রথম সমুদ্রনিম্ন সূত্র

২. দ্বিতীয় সমুদ্রনিম্ন সূত্র

৩. তৃতীয় সমুদ্রনিম্ন সূত্র

৪. চতুর্থ সমুদ্রনিম্ন সূত্র

৫. পঞ্চম সমুদ্রনিম্ন সূত্র

৬. ষষ্ঠ সমুদ্রনিম্ন সূত্র

২. দ্বিতীয় গঙ্গাপেয়্যাল বর্গ

১. প্রথম পূর্বনিম্ন সূত্র

২. দ্বিতীয় পূর্বনিম্ন সূত্র

৩. তৃতীয় পূর্বনিম্ন সূত্র

৪. চতুর্থ পূর্বনিম্ন সূত্র

৫. পঞ্চম পূর্বনিম্ন সূত্র

৬. ষষ্ঠ পূর্বনিম্ন সূত্র

১. প্রথম সমুদ্রনিম্ন সূত্র

২. দ্বিতীয় সমুদ্রনিম্ন সূত্র

৩. তৃতীয় সমুদ্রনিম্ন সূত্র

৪. চতুর্থ সমুদ্রনিম্ন সূত্র

৫. পঞ্চম সমুদ্রনিম্ন সূত্র

৬. ষষ্ঠ সমুদ্রনিম্ন সূত্র

১. প্রথম পূর্বনিম্ন সূত্র

২. দ্বিতীয় পূর্বনিম্ন সূত্র

৩. তৃতীয় পূর্বনিম্ন সূত্র

৪. চতুর্থ পূর্বনিম্ন সূত্র

৫. পঞ্চম পূর্বনিম্ন সূত্র

৬. ষষ্ঠ পূর্বনিম্ন সূত্র

১. প্রথম সমুদ্রনিম্ন সূত্র

২. দ্বিতীয় সমুদ্রনিম্ন সূত্র

৩. তৃতীয় সমুদ্রনিম্ন সূত্র

৪. চতুর্থ সমুদ্রনিম্ন সূত্র

৫. পঞ্চম সমুদ্রনিম্ন সূত্র

৬. ষষ্ঠ সমুদ্রনিম্ন সূত্র

১. প্রথম পূর্বনিম্ন সূত্র

২. দ্বিতীয় পূর্বনিম্ন সূত্র

৩. তৃতীয় পূর্বনিম্ন সূত্র

৪. চতুর্থ পূর্বনিম্ন সূত্র

৫. পঞ্চম পূর্বনিম্ন সূত্র

৬. ষষ্ঠ পূর্বনিম্ন সূত্র

১. প্রথম সমুদ্রনিম্ন সূত্র

২. দ্বিতীয় সমুদ্রনিম্ন সূত্র

৩. তৃতীয় সমুদ্রনিম্ন সূত্র

৪. চতুর্থ সমুদ্রনিম্ন সূত্র

৫. পঞ্চম সমুদ্রনিম্ন সূত্র

৬. ষষ্ঠ সমুদ্রনিম্ন সূত্র

৫. অপ্রমাদ পেয়্যাল (পুনরাবৃত্তি) বর্গ

১. তথাগত সূত্র

২. পদ সূত্র

৩. কূটাদি সূত্র পঞ্চক

৪. মূলগন্ধ সূত্র

৫. সারগন্ধ সূত্র

৬. বস্সিক সূত্র

৭. রাজা সূত্র

৮. চন্দ্রিমাদি সূত্র

৯. সূর্য সূত্র

১০. বস্ত্র সূত্র

৬. বলকরণীয় (শক্তি প্রয়োগ) বর্গ

১. বল (শক্তি) সূত্র

২. বীজ সূত্র

৩. নাগ (সর্প) সূত্র

৪. বৃক্ষ সূত্র

৫. কুম্ভ (কলসি) সূত্র

৬. শূক সূত্র

৭. আকাশ সূত্র

৮. প্রথম মেঘ সূত্র

৯. দ্বিতীয় মেঘ সূত্র

১০. নৌকা সূত্র

১১. আগন্তুক সূত্র

১২. নদী সূত্র

৭. এষণা (অন্বেষণ) বর্গ

১. এষণা (অন্বেষণ) সূত্র

২. অহংকার সুত্র

৩. আসব সূত্র

৪. ভব সূত্র

৪. দুঃখতা সূত্র

৬. খিল বা দৃঢ়তা সূত্র

৭. মল সূত্র

৮. দুঃখ বা যন্ত্রণা সূত্র

৯. বেদনা সূত্র

১০. তৃঞ্চা সূত্র

১১. আকুল প্রার্থনা সূত্র

৮. ওঘ (স্রোত) বর্গ

১. ওঘ (স্রোত) সূত্র

২. যোগ সূত্র

৩. উপাদান সূত্র

৪. গ্রন্থি সূত্র

৫. অনুশয় সূত্র

৬. কামগুণ সূত্র

৭. নীবরণ সূত্র

৮. উপাদানস্কন্ধ সূত্র

৯. অধোভাগীয় সূত্র

১০. ঊর্ধ্বভাগীয় সূত্র

২. বোজ্ঝাঙ্গ-সংযুক্ত

১. পর্বত বর্গ

১. হিমালয় সূত্র

২. কায় সূত্র

৩. শীল সূত্র

৪. বস্ত্র সূত্র

৫. ভিক্ষু সূত্র

৬. কুণ্ডলীয় সূত্র

৭. কূটাগার সূত্র

৮. উপবান সূত্র

৯. প্রথম উৎপন্ন সূত্র

১০. দ্বিতীয় উৎপন্ন সূত্র

২. গ্লান বর্গ

১. প্রাণী সূত্র

২. প্রথম সূর্যোপম সূত্র

৩. দ্বিতীয় সূর্যোপম সূত্র

৪. প্রথম গ্লান সূত্র

৫. দ্বিতীয় গ্লান সূত্র

৬. তৃতীয় গ্লান সূত্র

৭. পারঙ্গম সূত্র

৮. বিরুদ্ধ সূত্র

৯. আর্য সূত্র

১০. নির্বেদ সূত্র

৩. উদায়ী বর্গ

১. জ্ঞান লাভার্থে সূত্র

২. বোজ্ঝাঙ্গ দেশনা সূত্র

৩. স্থানীয় সূত্র

৪. ভ্রান্ত-মনোযোগ সূত্র

৫. অপরিহানীয় সূত্র

৬. তৃষ্ণাক্ষয় সূত্র

৭. তৃষ্ণা নিরোধ সূত্র

৮. নির্বেদভাগীয় সূত্র

৯. একধর্ম সূত্র

১০. উদায়ী সূত্র

৪. নীবরণ বর্গ

১. প্রথম কুশল সূত্র

২. দ্বিতীয় কুশল সূত্র

৩. উপক্লেশ সূত্র

৪. অনুপক্লেশ সূত্র

৫. ভ্রান্ত-মনোযোগ সূত্র

৬. জ্ঞানযুক্ত মনোযোগ সূত্র

৭. বৃদ্ধি সূত্র

৮. আবরণ-নীবরণ সূত্র

৯. বৃক্ষ সূত্র

১০. নীবরণ সূত্র

৫. চক্রবর্তী বর্গ

১. অহংকার সূত্র

২. চক্রবর্তী সূত্র

৩. মার সূত্র

৪. দুষ্প্রাজ্ঞ সূত্র

৫. প্রজ্ঞাবান সূত্র

৬. দরিদ্র সূত্র

৭. অদরিদ্র সূত্র

৮. আদিত্য (সূর্য) সূত্র

৯. আধ্যাত্মিক অঙ্গ সূত্র

১০. বহিঃরঙ্গ সূত্র

৬. কথোপকথন বর্গ

১. আহার সূত্র

২. পর্যায় (পদ্ধতি) সূত্র

৩. অগ্নি সূত্র

৪. মৈত্রীসহগত সূত্র

৫. সঙ্গারব সূত্র

৬. অভয় সূত্র

৭. আনাপান বর্গ

১. অস্থি মহাফল সূত্র

২. পুলবক সূত্র

৩. বিনীলক সূত্র

৪. বিচ্ছিদ্দক (বিচ্ছিদ্র) সূত্র

৫. উদ্ধুমাতক সূত্র

৬. মৈত্রী সূত্র

৭. করুণা সূত্র

৮. মুদিতা সূত্র

৯. উপেক্ষা-সূত্র

১০. আনাপান সূত্র

৮. নিরোধ বর্গ

১. অশুভ সূত্র

২. মৃত্যু সূত্র

৩. আহারে প্রতিকূল সূত্র

৪. অনভিরতি সূত্র

৫. অনিত্য সূত্র

৬. দুঃখ সূত্র

৭. অনাত্ম সূত্র

৮. প্রহান সূত্র

৯. বিরাগ সূত্র

১০. নিরোধ সূত্র

৯. গঙ্গাপেয়্যাল (গঙ্গা পুনরুক্তি) বর্গ

১-১২. গঙ্গানদী আদি সূত্র

১০. অপ্রমাদ বর্গ

১-১০. তথাগতাদি সূত্র

১-১২. বলাদি সূত্র

১২. এষণা (অন্বেষণ) বর্গ

১-১০. এষণাদি সূত্র (অন্বেষণাদি)

১৩. ওঘ (স্রোত) বর্গ

১-৮. ওঘাদি সূত্র

১০. ঊর্ধ্বভাগীয় সূত্র

১৪. পুনঃ গঙ্গাপেয়্যাল বর্গ

৩১২-৩২৩.১. পুনঃ গঙ্গানদী ইত্যাদি সূত্র

১৫. পুনঃ অপ্রমাদ বর্গ

৩২৪-৩৩৩. তথাগতাদি সূত্র

১৬. পুনঃ বলকরণীয় বর্গ

৩৩৪-৩৪৫. পুনঃ বলাদি সূত্র

১৭. পুনঃ এষণা (অন্বেষণ) বর্গ

৩৪৬-৩৫৬. পুনঃ এষণাদি সূত্র

১৮. পুনঃ ওঘ (স্রোত) বর্গ

৩৫৭-৩৬৬. পুনঃ ওঘাদি সূত্র

৩. স্মৃতিপ্রস্থান সংযুক্ত

১. আম্রপালি বর্গ

১. আম্রপালি সূত্র

২. স্মৃতি সূত্র

৩. ভিক্ষু সূত্র

৪. শালা সূত্র

৫. অকুশলরাশি সূত্র

৬. শ্যেন (বাজপাখি) সূত্র

৭. মর্কট (বানর) সূত্র

৮. পাচক সূত্র

৯. গ্লান (রোগী) সূত্র

১০. ভিক্ষুণী শালা সূত্র

২. নালন্দা বর্গ

১. মহাপুরুষ সূত্র

২. নালন্দা সূত্র

৩. চুন্দ সূত্র

৪. উক্কচেল সূত্র

৫. বাহিয় সূত্র

৬. উত্তিয় সূত্র

৭. আর্য সূত্র

৮. ব্রহ্ম সূত্র

৯. সেদক সূত্র

১০. জনপদকল্যাণী সূত্র

৩. শীলস্থিতি বর্গ

১. শীল সূত্র

২. চিরস্থায়ী সূত্র

৩. পরিহান সূত্র

৪. শুদ্ধ সূত্র

৫. জনৈক ব্রাহ্মণ সূত্র

৬. পদেস সূত্র

৭. পরিপূর্ণ সূত্র

৮. লোক সূত্র

৯. সিরিবড্ঢ সূত্র

১০. মানদিন্ন সূত্র

৪. অশ্রুত বর্গ

১. অশ্রুত সূত্র

২. বিরাগ সূত্র

৩. অক্ষম বা বিরুদ্ধ সূত্র

৪. ভাবিত সূত্র

৫. স্মৃতি সূত্র

৬. পূর্ণজ্ঞান সূত্র

৭. ছন্দ সূত্র

৮. পরিজ্ঞাত সূত্র

৯. ভাবনা সূত্র

১০. বিভঙ্গ সূত্র

৫. অমৃত বর্গ

১. অমৃত সূত্র

২. সমুদয় সূত্র

৩. মার্গ সূত্র

৪. স্মৃতি সূত্র

৫. কুশলরাশি সূত্র

৬. প্রাতিমোক্ষ সংবরশীল সূত্র

৭. দুশ্চরিত্র সূত্র

৮. মিত্র সূত্র

৯. বেদনা সূত্র

১০. আসব সূত্র

৬. গঙ্গাপেয়্যাল (গঙ্গা পুনরুক্তি) বর্গ

১-১২. গঙ্গানদী আদি সূত্র দ্বাদশ

৭. অপ্রমাদ বর্গ

১-১০. তথাগতাদি সূত্র দশক

৮. বলকরণীয় বর্গ

১-১২. বলাদি সূত্র দ্বাদশ

৯. এষণা (অন্বেষণ) বর্গ

১-১০. এষণাদি সূত্র দশক

১০. ওঘ (স্রোত) বর্গ

১-১০. ঊর্ধ্বভাগীয়াদি সূত্র দশক

৪. ইন্দ্রিয় সংযুক্ত

১. শুদ্ধি বর্গ

১. শুদ্ধি সূত্র

২. প্রথম স্রোতাপন্ন সূত্র

৩. দ্বিতীয় স্রোতাপন্ন সূত্র

৪. প্রথম অর্হত্ত্ব সূত্র

৫. দ্বিতীয় অর্হত্ত্ব সূত্র

৬. প্রথম শ্রমণ-ব্রাহ্মণ সূত্র

৭. দ্বিতীয় শ্রমণ-ব্রাহ্মণ সূত্র

৮. দ্রষ্টব্য সূত্র

৯. প্রথম বিভঙ্গ সূত্র

১০. দ্বিতীয় বিভঙ্গ সূত্র

২. মৃদুতর বর্গ

১. প্রতিলাভ সূত্র

২. প্রথম সংক্ষিপ্ত সূত্র

৩. দ্বিতীয় সংক্ষিপ্ত সূত্র

৪. তৃতীয় সংক্ষিপ্ত সূত্র

৫. প্রথম বিস্তার সূত্র

৬. দ্বিতীয় বিস্তার সূত্র

৭. তৃতীয় বিস্তার সূত্র

৮. প্রতিপন্ন সূত্র

৯. সম্পন্ন সূত্র

১০. আসবক্ষয় সূত্র

৩. ষড়-ইন্দ্রিয় বর্গ

১. পুনঃজন্ম সূত্র

২. জীবিতেন্দ্রিয় সূত্র

৩. পরিজ্ঞানেন্দ্রিয় সূত্র

৪. একবীজি সূত্র

৫. সুদ্ধক (সামান্য বিষয়) সূত্র

৬. স্রোতাপন্ন সূত্র

৭. অর্হত্ত্ব সূত্র

৮. সম্বুদ্ধ সূত্র

৯. প্রথম শ্রমণ-ব্রাহ্মণ সূত্র

১০. দ্বিতীয় শ্রমণ-ব্রাহ্মণ সূত্র

৪. সুখিন্দ্রিয় বর্গ

১. শুদ্ধি সূত্র

২. স্রোতাপন্ন সূত্র

৩. অর্হত্ত্ব সূত্র

৪. প্রথম শ্রমণ-ব্রাহ্মণ সূত্র

৫. দ্বিতীয় শ্রমণ-ব্রাহ্মণ সূত্র

৬. প্রথম বিভঙ্গ সূত্র

৭. দ্বিতীয় বিভঙ্গ সূত্র

৮. তৃতীয় বিভঙ্গ সূত্র

৯. কাষ্ঠোপম সূত্র

১০. উপ্পটিপাটিক সূত্র

৫. জরা বর্গ

১. জরাধর্ম সূত্র

২. উণ্ণাভ ব্রাহ্মণ সূত্র

৩. সাকেত সূত্র

৪. পূর্বকোষ্ঠক সূত্র

৫. প্রথম পূর্বারাম সূত্র

৬. দ্বিতীয় পূর্বারাম সূত্র

৭. তৃতীয় পূর্বারাম সূত্র

৮. চতুর্থ পূর্বারাম সূত্র

৯. পিণ্ডোল ভারদ্বাজ সূত্র

১০. আপণ সূত্র

৬. শূকরখত বর্গ

১. শালা সূত্র

২. মল্লিক সূত্র

৩. শৈক্ষ্য সূত্র

৪. পদ সূত্র

৫. সার সূত্র

৬. প্রতিষ্ঠিত সূত্র

৭. সহম্পতি ব্রহ্মা সূত্র

৮. শূকরখত সূত্র

৯. প্রথম উৎপাদ সূত্র

১০. দ্বিতীয় উৎপাদ সূত্র

৭. বোধিপক্ষীয় বর্গ

১. সংযোজন সূত্র

২. অনুশয় সূত্র

৩. পরিজ্ঞান সূত্র

৪. আসবক্ষয় সূত্র

৫. প্রথম ফল সূত্র

৬. দ্বিতীয় ফল সূত্র

৭. প্রথম বৃক্ষ সূত্র

৮. দ্বিতীয় বৃক্ষ সূত্র

৯. তৃতীয় বৃক্ষ সূত্র

১০. চতুর্থ বৃক্ষ সূত্র

৮. গঙ্গাপেয়্যাল (গঙ্গা পুনরুক্তি) বর্গ

১-১২. পূর্বদিকাদি সূত্র দ্বাদশ

১২. ওঘ (স্রোত) বর্গ

১-১০. ওঘাদি সূত্র দশক

১৩. গঙ্গাপেয়্যাল (গঙ্গা পুনরুক্তি) বর্গ

১-১২. পূর্বদিকাদি সূত্র দ্বাদশ

১৭. ওঘ (স্রোত) বর্গ

১-১০. ওঘাদি সূত্র দশক

৫. সম্যক প্রধান-সংযুক্ত

১. গঙ্গাপেয়্যাল (গঙ্গা পুনরুক্তি) বর্গ

১-১২. পূর্বদিকাদি সূত্র দ্বাদশ

২. অপ্রমাদ বর্গ

১-১২. বলকরণীয়াদি সূত্র দ্বাদশ

৪. এষণা (অন্বেষণ) বর্গ

১-১০. এষণাদি সূত্র দশক

৫. ওঘ বর্গ

১-১০. ওঘাদি সূত্র দশক

৬. বল-সংযুক্ত

১৩. গঙ্গাপেয়্যাল (গঙ্গা পুনরুক্তি) বর্গ

১-১২. বলাদি সূত্র দ্বাদশ

২. অপ্রমাদ বর্গ

৫. ওঘ (স্রোত) বর্গ

১-১০. ওঘাদি সূত্র দশক

৬. গঙ্গাপেয়্যাল (গঙ্গা পুনরুক্তি) বর্গ

১-১২. পূর্বদিকাদি সূত্র দ্বাদশ

৯. এষণা (অন্বেষণ) বর্গ

১-১২. এষণাদি সূত্র দ্বাদশ

১০. ওঘ (স্রোত) বর্গ

১-১০. ওঘাদি সূত্র দশক

৭. ঋদ্ধিপাদ-সংযুক্ত

১. চাপাল বর্গ

১. অপার সূত্র

২. বিরদ্ধ সূত্র

৩. আর্য সূত্র

৪. নির্বেদ সূত্র

৫. ঋদ্ধিপদেস সূত্র

৬. সমত্ত (পরিপূর্ণরূপে) সূত্র

৭. ভিক্ষু সূত্র

৮. বুদ্ধ সূত্র

৯. জ্ঞান সূত্র

১০. চৈত্য সূত্র

২. প্রাসাদ কম্পন বর্গ

১. পূর্ব সূত্র

২. মহাফল সূত্র

৩. ছন্দসমাধি সূত্র

৪. মৌদগল্লায়ন সূত্র

৫. উণ্ণাভ ব্রাহ্মণ সূত্র

৬. প্রথম শ্রমণ-ব্রাহ্মণ সূত্র

৭. দ্বিতীয় শ্রমণ-ব্রাহ্মণ সূত্র

৮. ভিক্ষু সূত্র

৯. ঋদ্ধিআদি দেশনা সূত্র

১০. বিভঙ্গ সূত্র

৩. অয়োগুল বর্গ

১. মার্গ সূত্র

২. অয়োগুল (লৌহগোলক) সূত্র

৩. ভিক্ষু সূত্র

৪. সুদ্ধি সূত্র

৫. প্রথম ফল সূত্র

৬. দ্বিতীয় ফল সূত্র

৭. প্রথম আনন্দ সূত্র

৮. দ্বিতীয় আনন্দ সূত্র

৯. প্রথম ভিক্ষু সূত্র

১০. দ্বিতীয় ভিক্ষু সূত্র

১১. মৌদগল্লায়ন সূত্র

১২. তথাগত সূত্র

৪. গঙ্গাপেয়্যাল বর্গ

১-১২. গঙ্গানদী প্রভৃতি দ্বাদশ সূত্র

৫. অপ্রমাদ বর্গ

৬. বলকরণীয় বর্গ

৭. এষণা বর্গ

৮. ওঘ বর্গ

১-১০. ওঘ প্রভৃতি দশ সূত্র

৮. অনুরুদ্ধ-সংযুক্ত

১. নির্জনগত বর্গ

১. প্রথম নির্জনগত সূত্র

২. দ্বিতীয় নির্জনগত সূত্র

৩. সুতনু সূত্র

৪. প্রথম কণ্ডকী সূত্র

৫. দ্বিতীয় কণ্ডকী সূত্র

৬. তৃতীয় কণ্ডকী সূত্র

৭. তৃষ্ণাক্ষয় সূত্র

৮. শাল্লাগার সূত্র

৯. আম্রপালি বন সূত্র

১০. অত্যন্ত পীড়িত সূত্র

২. দ্বিতীয় বর্গ

১. সহস্র কল্প সূত্র

২. বিবিধ ঋদ্ধি সূত্র

৩. দিব্য-শ্রোত্র সূত্র

৪. চিত্ত ধর্ম (স্বভাব) সূত্র

৫. স্থান সূত্র

৬. কর্ম সমাদান সূত্র

৭. সর্বত্রগামিনী সূত্র

৮. বিবিধ ধাতু সূত্র

৯. নানাধিমুক্তি সূত্র

১০. পরচিত্ত জ্ঞান সূত্র

১১. ধ্যানাদি সূত্র

১২. পূর্বনিবাসসূত্র

১৩. দিব্য-চক্ষু সূত্র

১৪. আসবক্ষয় সূত্র

৯. ধ্যান-সংযুক্ত

১. গঙ্গাপেয়্যাল বর্গ

১-১২. ধ্যানাদি সূত্র দ্বাদশ

৫. ওঘ বর্গ

১-১০. ওঘাদি সূত্র

১০. আনাপান-সংযুক্ত

১. একধর্ম বর্গ

১. একধর্ম সূত্র

২. বোজ্ঝাঙ্গ সূত্র

৩. শুদ্ধি সূত্র

৪. প্রথম ফল সূত্র

৫. দ্বিতীয় ফল সূত্র

৬. অরিষ্ঠ সূত্র

৭. মহাকপ্পিন সূত্র

৮. প্রদীপোপম সূত্র

৯. বৈশালী সূত্র

১০. কিমিল সূত্র

২. দ্বিতীয় বর্গ

১. ইচ্ছানঙ্গল সূত্র

২. সন্দেহ সূত্র

৩. প্রথম আনন্দ সূত্র

৪. দ্বিতীয় আনন্দ সূত্র

৫. প্রথম ভিক্ষু সূত্র

৬. দ্বিতীয় ভিক্ষু সূত্র

৭. সংযোজন প্রহান সূত্র

৮. অনুশয় মূলোৎপাটন সূত্র

৯. দীর্ঘপথ পরিজ্ঞান সূত্র

১০.আসবক্ষয় সূত্র

১১. স্রোতাপত্তি-সংযুক্ত

১. বেলুদ্বার বর্গ

১. চক্রবর্তী রাজা সূত্র

২. ব্রহ্মচর্যে নিমগ্ন সূত্র

৩. দীর্ঘাবু উপাসক সূত্র

৪. প্রথম সারিপুত্র সূত্র

৫. দ্বিতীয় সারিপুত্র সূত্র

৬. স্থপতি সূত্র

৭. বেলুদ্বার সূত্র

৮. প্রথম পাকা বাড়ি সূত্র

৯. দ্বিতীয় পাকাবাড়ি সূত্র

১০. তৃতীয় পাকাবাড়ি সূত্র

২. রাজ উদ্যান বর্গ

১. সহস্র ভিক্ষুণীসংঘ সূত্র

২. ব্রাহ্মণ সূত্র

৩. আনন্দ স্থবির সূত্র

৪. দুর্গতি ভয় সূত্র

৫. দুর্গতি বিনিপাত ভয় সূত্র

৬. প্রথম মিত্র সহচর সূত্র

৭. দ্বিতীয় মিত্র সহচর সূত্র

৮. প্রথম দেবলোক পর্যটন সূত্র

৯. দ্বিতীয় দেবলোক পর্যটন সূত্র

১০. তৃতীয় দেবলোক পর্যটন সূত্র

৩. সরণানি বর্গ

১. প্রথম মহানাম সূত্র

২. দ্বিতীয় মহানাম সূত্র

৩. গোধ সূত্র

৪. প্রথম সরণানি শাক্য সূত্র

৫. দ্বিতীয় সরণানি সূত্র

৬. প্রথম অনাথপিণ্ডিক সূত্র

৭. দ্বিতীয় অনাথপিণ্ডিক সূত্র

৮. প্রথম ভয়-বৈর উপশান্ত সূত্র

৯. দ্বিতীয় ভয়-বৈর উপশান্ত সূত্র

১০. নন্দক লিচ্ছবী সূত্র

৪. পুণ্যপ্রবাহ বর্গ

১. প্রথম পুণ্যপ্রবাহ সূত্র

২. দ্বিতীয় পুণ্যপ্রবাহ সূত্র

৩. তৃতীয় পুণ্যপ্রবাহ সূত্র

৪. প্রথম দেবপদ সূত্র

৫. দ্বিতীয় দেবপদ সূত্র

৬. দেব সভাগত সূত্র

৭. মহানাম সূত্র

৮. বর্ষা সূত্র

৯. কালিগোধা সূত্র

১০. নন্দিয় শাক্য সূত্র

৫. সগাথা পুণ্যপ্রবাহ বর্গ

১. প্রথম প্রবাহ সূত্র

২. দ্বিতীয় প্রবাহ সূত্র

৩. তৃতীয় প্রবাহ সূত্র

৪. প্রথম মহাধন সূত্র

৫. দ্বিতীয় মহাধন সূত্র

৬. শুদ্ধক সূত্র

৭. নন্দিয় সূত্র

৮. ভদ্রিয় সূত্র

৯. মহানাম সূত্র

১০. অঙ্গ সূত্র

৬. সপ্রাজ্ঞ বর্গ

১. সগাথা সূত্র

২. বর্ষা উদ্‌যাপন সূত্র

৩. ধর্মদিন্ন সূত্র

৪. গ্লান সূত্র

৫. স্রোতাপত্তিফল সূত্র

৬. সকৃদাগামীফল সূত্র

৭. অনাগামীফল সূত্র

৮. অর্হত্ত্বফল সূত্র

৯. প্রজ্ঞা লাভ সূত্র

১০. প্রজ্ঞা বৃদ্ধি সূত্র

১১. প্রজ্ঞা বৈপুল্য সূত্র

৭. মহাপ্রজ্ঞা বর্গ

১. মহাপ্রজ্ঞা সূত্র

২. বহু প্রজ্ঞা সূত্র

৩. বিপুল প্রজ্ঞা সূত্র

৪. গম্ভীর প্রজ্ঞা সূত্র

৫. অপ্রমত্ত প্রজ্ঞা সূত্র

৬. ভূরি বা অতি মহাপ্রজ্ঞা সূত্র

৭. প্রজ্ঞা বাহুল্য সূত্র

৮. ত্বরিত প্রজ্ঞা সূত্র

৯. ক্ষিপ্র প্রজ্ঞা সূত্র

১০. হাস প্রজ্ঞা (পরিষ্কার বা স্বচ্ছ) সূত্র

১১. জবন প্রজ্ঞা (দ্রুত উপলব্ধির জ্ঞান) সূত্র

১২. তীক্ষ্ণ প্রজ্ঞা সূত্র

১৩. নির্বেধিক (অতিশয় সুতীক্ষ্ণ প্রজ্ঞা) প্রজ্ঞা সূত্র

১২. সত্য-সংযুক্ত

১. সমাধি বর্গ

১. সমাধি সূত্র

২. নির্জনতাজনিত ধ্যান সূত্র

৩. প্রথম কুলপুত্র সূত্র

৪. দ্বিতীয় কুলপুত্র সূত্র

৫. প্রথম শ্রমণ-ব্রাহ্মণ সূত্র

৬. দ্বিতীয় শ্রমণ-ব্রাহ্মণ সূত্র

৭. বিতর্ক সূত্র

৮. চিন্তা সূত্র

৯. ঝগড়াটে কথা সূত্র

১০. তিরচ্ছান কথা সূত্র

২. ধর্মচক্র প্রবর্তন বর্গ

১. ধর্মচক্র প্রবর্তন সূত্র

২. তথাগত সূত্র

৩. স্কন্ধ সূত্র

৪. আধ্যাত্মিক আয়তন সূত্র

৫. প্রথম ধারণ সূত্র

৬. দ্বিতীয় ধারণ সূত্র

৭. অবিদ্যা সূত্র

৮. বিদ্যা সূত্র

৯. ব্যাখ্যা সূত্র

১০. সত্য সূত্র

৩. কোটিগ্রাম বর্গ

১. প্রথম কোটিগ্রাম সূত্র

২. দ্বিতীয় কোটিগ্রাম সূত্র

৩. সম্যকসম্বুদ্ধ সূত্র

৪. অর্হৎ সূত্র

৫. আসবক্ষয় সূত্র

৬. মিত্র সূত্র

৭. সত্য সূত্র

৮. লোক সূত্র

৯. পরিজ্ঞেয় সূত্র

১০. গবম্পতি সূত্র

৪. সীসপাবন বর্গ

১. সীসপাবন সূত্র

২. বাবলা গাছের পাতাদি সূত্র

৩. দণ্ড সূত্র

৪. বস্ত্র সূত্র

৫. শতবর্ষ সূত্র

৬. প্রাণী সূত্র

৭. প্রথম সূর্য সূত্র

৮. দ্বিতীয় সূর্য সূত্র

৯. ইন্দ্রখীল সূত্র

১০. তার্কিক সূত্র

৫. প্রপাত বর্গ

১. লোকচিন্তা সূত্র

২. প্রপাত সূত্র

৩. মহাপরিলাহ (দহন) সূত্র

৪. কূটাগার সূত্র

৫. কেশ সূত্র

৬. অন্ধকার সূত্র

৭. প্রথম ছিদ্রযুক্ত জোয়াল সূত্র

৮. দ্বিতীয় ছিদ্রযুক্ত জোয়াল সূত্র

৯. প্রথম পর্বতরাজ সিনেরু সূত্র

১০. দ্বিতীয় পর্বতরাজ সিনেরুসূত্র

৬. অভিসময় বর্গ

১. নখাগ্র সূত্র

২. পুষ্করিণী সূত্র

৩. প্রথম প্রবাহিত সূত্র

৪. দ্বিতীয় প্রবাহিত সূত্র

৫. প্রথম মহাপৃথিবী সূত্র

৬. দ্বিতীয় মহাপৃথিবী সূত্র

৭. প্রথম মহাসমুদ্র সূত্র

৮. দ্বিতীয় মহাসমুদ্র সূত্র

৯. প্রথম পর্বত উপমা সূত্র

১০. দ্বিতীয় পর্বত উপমা সূত্র

৭. প্রথম আমকধঞ্ঞ পেয়্যাল বর্গ

১. অন্যত্র সূত্র

২. প্রত্যন্ত জনপদ সূত্র

৩. প্রজ্ঞা সূত্র

৪. সুরা-মৈরেয় সূত্র

৫. জল সূত্র

৬. মাতার প্রতি শ্রদ্ধাকারী সূত্র

৭. পিতার প্রতি শ্রদ্ধাকারী সূত্র

৮. শ্রমণ্য সূত্র

৯. ব্রাহ্মণ্য সূত্র

১০. সম্মান প্রদর্শনকারী সূত্র

৮. দ্বিতীয় আমকধঞ্ঞ পেয়্যাল বর্গ

১. প্রাণিহত্যা সূত্র

২. অদত্তগ্রহণ সূত্র

৩. মিথ্যাকামাচার সূত্র

৪. মিথ্যা কথা সূত্র

৫. পিশুন সূত্র

৬. পরুষ বাক্য সূত্র

৭. সম্প্রলাপ সূত্র

৮. বীজগ্রাম সূত্র

৯. বিকাল ভোজন সূত্র

১০. সুগন্ধ-লেপন সূত্র

৯. তৃতীয় আমকধঞ্ঞ পেয়্যাল বর্গ

১. নৃত্য-গীত সূত্র

২. উঁচু আসন সূত্র

৩. স্বর্ণ-রৌপ্য সূত্র

৪. আমকধঞ্ঞ সূত্র

৫. কাঁচা মাংস সূত্র

৬. কুমারী সূত্র

৭. দাস-দাসী সূত্র

৮. ছাগল সূত্র

৯. শুকর-মুরগী সূত্র

১০. হাতি-ঘোড়া-গরু সূত্র

১০. চতুর্থ আমকধঞ্ঞ পেয়্যাল বর্গ

১. ক্ষেত্রাদি সূত্র

২. ক্রয়-বিক্রয় সূত্র

৩. দূত সূত্র

৪. তুলাকূট সূত্র

৫. উৎকোচ সূত্র

৬-১১. ছেদনাদি সূত্র

১১. পঞ্চগতি পেয়্যাল বর্গ

১. মনুষ্যচ্যুতি নরক সূত্র

২. মনুষ্যচ্যুতি তির্যক সূত্র

৩. মনুষ্যচ্যুতি প্রেত সূত্র

৪-৫-৬. মনুষ্যচ্যুতি দেব-নরকাদি সূত্র

৭-৯. দেবচ্যুতি নরকাদি সূত্র

১০-১২. দেবমনুষ্য নরকাদি সূত্র

১৩-১৫. নরক-মনুষ্য নরকাদি সূত্র

১৬-১৮. নরক-দেব নরকাদি সূত্র

১৯-২১. তির্যক-মনুষ্য নরকাদি সূত্র

২২-২৪. তির্যক-দেব নরকাদি সূত্র

২৫-২৭. প্রেত-মনুষ্য নরকাদি সূত্র

২৮-২৯. প্রেত-দেব-নরকাদি সূত্র

৩০. প্রেত-দেব প্রেতাদি সূত্র

[1] ভারতের কোশলরাজ্যের রাজধানী ছিল এই শ্রাবস্তী নগরী। বুদ্ধের জীবদ্দশায় ভারতের ছয়টি মহানগরীর মধ্যে শ্রাবস্তী ছিল অন্যতম। সুত্তনিপাত অর্থকথায় উল্লেখ আছে, তথাগত এই শ্রাবস্তীতে ২৫ বর্ষা উদ্‌যাপন করেন। তন্মধ্যে ১৯ বর্ষা জেতবন আরামে এবং ৬ বর্ষা পূর্বারাম বিহারে। বিস্তারিত দেখুন : পাদটীকা, অঙ্গুত্তরনিকায়, ষষ্ঠক নিপাত, প্রথম পৃষ্ঠা, প্রজ্ঞাদর্শী ভিক্ষু।

[2] অনাথপিণ্ডিক নামক প্রসিদ্ধ ধনকুবের সুদত্ত ৫৪ কোটি স্বর্ণমুদ্রা দিয়ে ‘জেত’ নামক রাজকুমার হতে উদ্যান ক্রয় করে সেখানে সুরম্য বিহার নির্মাণপূর্বক বুদ্ধকে দান করেছিলেন। রাজকুমার জেতের উদ্যানে নির্মিত বিধায় তা ‘জেতবন আরাম’ নামে খ্যাত হয়। মধ্যমনিকায় অত্থকথামতে, এই জেতবন আরামটি শ্রাবস্তীর দক্ষিণদিকস্থ ছিল।

[3] সংযুক্তনিকায় প্রথম খণ্ডের কোশল-সংযুক্তেও সূত্রোক্ত বিষয় নিয়ে আলোচনা করতে দেখা যায় কোশলরাজ প্রসেনজিৎ ও তথাগতকে।

[4] ‘শাক্য’ শব্দটি একটি গোত্র বিশেষের নাম। তথাগত সম্যকসম্বুদ্ধ তার অন্তিম জন্মে এই শাক্যকুলে জন্মগ্রহণ করেছিলেন। শাক্যদের আদি পুরুষের নাম রাজা ‘ওক্কাকু’। শাক্যদের উৎপত্তি সম্বন্ধে বিস্তারিত জানতে দেখুন : দীর্ঘনিকায়, শীলস্কন্ধ বর্গ, অম্বট্ঠ সূত্র; অনুবাদক: শ্রী ধর্মরত্ন মহাস্থবির।

[5] আমাদের পালি পাঠে দেয়া আছে ‘নগরক’। শ্রীলংকান পাঠে ‘নাগরক’ এবং শ্যাম (থাইল্যাণ্ড) পাঠে ‘সক্কর’ উক্ত হয়েছে।

[6] শুদ্ধোদনের ভ্রাতা অমিতোদন হচ্ছেন আয়ুষ্মান আনন্দের পিতা আর মহানাম ও অনুরুদ্ধ স্থবির সম্ভবত তার সৎভাই। ভগবান বুদ্ধের বহুশ্রুত, স্মৃতিমান শিষ্যমণ্ডলীর মধ্যে আনন্দ স্থবিরই শ্রেষ্ঠ বলে বুদ্ধকর্তৃক ঘোষিত হয়েছেন।

[7] গৌতম বুদ্ধের প্রধান অগ্রশ্রাবক। ইনি ধর্মসেনাপতি নামেও সুখ্যাত। ভিক্ষুপূর্বাবস্থায় ইনি উপতিষ্য নামে পরিচিত ছিলেন (মধ্যমনিকায়, প্রথম খণ্ড)। থেরগাথা, ৪৫৯ পৃষ্ঠায় বিস্তারিত দেখুন।

[8] চঙ্কী, তারুক্ষ, পোক্ষরসাতি, তোদেয়্য প্রভৃতির সমপর্যায়ভুক্ত সুবিশাল মহাশাল শ্রেণীর ব্রাহ্মণ ছিলেন এই জানুশ্রোণি (সুত্তনিপাত, ১১৫ পৃ.)। ধর্মপদ অর্থকথা ৩৯৯ পৃ. মতে, জানুশ্রোণি ব্রাহ্মণের স্থায়ী আবাস ছিল শ্রাবস্তীতে।

[9] তুলনীয়, সংযুক্তনিকায়, প্রথম খণ্ড, ৩৩; ৪র্থ খণ্ড, ২৯১ প্রভৃতি।

[10] মূল পাঠে ‘কিমত্থ’ দেয়া আছে। উদ্দান কিমত্থিযো। অঙ্গুত্তরনিকায়েও ‘কিমত্থিযো সুত্তং’ দেয়া হয়েছে।

[11] যে ভিক্ষু সমস্ত সংস্থাপিত শিক্ষাপদ-জিন-বেলা-ভূমি-জিন মর্যাদা ও জিন-কালসূত্র (শাসন) অনুমাত্রও অতিক্রম করে না, তাঁকে ধর্মানুধর্ম প্রতিপন্ন বলে বলা হয়। এবং যে ত্রিশরণসহ পঞ্চশীল ও দশশীল পালন করে, মাসে আটবার উপোসথ শীল পালন করে, দান দিয়ে থাকে, গন্ধ-মাল্য দিয়ে ত্রিরত্নকে পূজা করে, মাতাপিতা ও ধার্মিক শ্রমণ-ব্রাহ্মণদিগের সেবা করে, তাকেই ‘ধর্মানুধর্মে প্রতিপন্ন’ বলে আখ্যা দেয়া যেতে পারে। সারসংগ্রহ, প্রথম খণ্ড, পৃ. ২১।

[12] সংযুক্তনিকায়, ৪র্থ খণ্ড, ২৭, ৮৭; দীর্ঘনিকায়, প্রথম খণ্ড, ১৯২; মিলিন্দ-প্রশ্ন, ৪৯, ১০১ প্রভৃতিতে এই অংশটির পুনরাবৃত্তি দেখা যায়।

[13] তথাগত ভগবান সম্যকসম্বুদ্ধ পরম শান্তিপদ নির্বাণ গমনের জন্য ও চরম মুক্তি লাভের জন্য যে ঋজুপথ আবিষ্কার করেছেন তাহাই ‘আর্য অষ্টাঙ্গিক মার্গ’ নামে অভিহিত হয়। ভগবান কর্তৃক এই অষ্টাঙ্গিক মার্গ সর্বত্রই দেশিত হয়েছে। আর মার্গ সম্বন্ধে বলা হয়েছে, ‘কিলেসে মারেন্তা নিব্বানং গচ্ছন্তি এতেনাতি মগ্গো’ অর্থাৎ এই ধর্ম দ্বারা আত্মদৃষ্টিমূলক সমস্ত ক্লেশ বিনাশ করতে করতে (নরক) দুঃখ ও বর্তদুঃখ-নিরোধপূর্বক নির্বাণ গমন করে বলেই এর নাম মার্গ।

[14] তুলনীয়, সংযুক্তনিকায়, ৪র্থ খণ্ড, ১৬০ পৃষ্ঠা।

[15] এই অংশটির সাথে উপনিষদের মিল রয়েছে।

[16] ‘পাটলিপুত্র’ প্রাচীন মগধরাজ্যের নাম ছিল। ইহার বর্তমান নাম ‘পাটনা’। এই পাটনা উত্তর ভারতীয় বিহার প্রদেশের বর্তমান রাজধানী। (পালি-বাংলা অভিধান, দ্বিতীয় খণ্ড, পৃ. ১০৭৪, শান্তরক্ষিত মহাস্থবির)। পূর্বে এই পাটলিপুত্রের নাম ছিল ‘পাটলিগ্রাম’। ভগবান অজাতশত্রুর দুই অমাত্য সুনীধ ও বর্ষকারের আবসথে ভোজনপূর্বক মহাভিক্ষুসংঘের সহিত জলপূর্ণ গঙ্গানদী তরী বিনা উত্তীর্ণ হয়ে ভবিষ্যদ্বাণী করেছিলেন যে, এই পাটলিগ্রাম ‘পাটলিপুত্র’ নামে খ্যাতি লাভ করবে। বাণিজ্য ও সভ্যতা বিষয়ে শ্রেষ্ট নগর হবে, কিন্তু জল, অগ্নি ও অন্তর্বিবাদ, এই ত্রিবিধ উপদ্রব থাকবে। দ্রষ্টব্য, মহাপরিনির্বাণ সূত্র, পৃ. ২৩৬-২৩৭।

[17] ‘ছন্দ’ বলতে এক্ষেত্রে কুশলকর্ম করার ইচ্ছাকে বুঝানো হয়েছে। (অর্থকথা)

[18] ‘আত্মসম্পদ বা অত্তসম্পদা’ বলতে চিত্তের পূর্ণতাকে বুঝানো হয়েছে। (অর্থকথা)

[19] ‘দৃষ্টিসম্পদ’ বলতে জ্ঞানসম্পত্তি। (অর্থকথা)

[20] অধ্যায়, পরিচ্ছেদ বা অনুচ্ছেদরূপে।

[21] এই সূত্রাদির প্রদত্ত উপমাদির সাথে অঙ্গুত্তরনিকায়, দশক নিপাত, নাথ বর্গ, অপ্রমাদ সূত্রের সাথে হুবহু মিল রয়েছে। দ্রষ্টব্য অঙ্গুত্তরনিকায়, দশক-একাদশক নিপাত; অনুবাদক : প্রজ্ঞাদর্শী ভিক্ষু।

[22] বড় জাতীয় মল্লিকা বা মালতী ফুলের পুষ্পিত গাছ (সর্বাপেক্ষা সুগন্ধজাতীয় ফুল)। পালি-বাংলা অভিধান (দ্বিতীয় খণ্ড), শান্তরক্ষিত মহাস্থবির, পৃ. ১৪২৭।

[23] সম্যক দৃষ্টি আদি ধর্মসামগ্রীর (বোধির) অঙ্গ বলে বোজ্ঝাঙ্গ। “বোজ্ঝনক” সত্ত্বের (বোধ্যসত্ত্বের, ভবিষ্যতে যিনি বোধ লাভ করবেন বা বুঝবেন তাঁর) বলে বোজ্ঝাঙ্গ। মহাপরিনির্বাণ সূত্র, পৃ. ১৮১।

[24] গর্ভবতী নাগিনীরা মহাসমুদ্রের তরঙ্গ বেগ ও সুপর্ণদিগের ছোঁ মারার ভয়ে সমুদ্রে পতিত পঞ্চ মহানদী পথে হিমালয়ে গমন করে সুপর্ণদের উপদ্রবরহিত সুবর্ণ রজত বা মণিময় গর্তে অবস্থানপূর্বক ছানা প্রসব করে। তথায় ছানাগুলোকে জলযুদ্ধে সুশিক্ষিত করে তাদের ঋদ্ধি বলে স্বর্ণ-রৌপ্যাদিময় নৌকা নির্মাণ করে তদুপরি স্বর্ণতারকা-খচিত বিতান বাঁধে, এবং তাতে সুগন্ধ পুষ্পদাম ঝুলিয়ে সুসজ্জিত নৌকায় খাদ্য-দ্রব্যাদি নিয়ে আবার পঞ্চ মহানদী পথে অনুক্রমে মহাসমুদ্রে গিয়ে পৌঁছে। তথায় অবস্থানকালে নাগশাবকগুলো শত ব্যাম, সহস্র ব্যাম এবং কী! দশ সহস্র ব্যাম পর্যন্ত বৃদ্ধিপ্রাপ্ত হয়। সার-সংগ্রহ গ্রন্থে (দ্বিতীয় খণ্ড) ২৬৯ পৃষ্ঠায় ‘নাগ বিভাবনে’ ও সংযুক্ত-নিকায় তৃতীয় খণ্ডের ‘নাগ সংযুক্তে’ বিস্তারিত দ্রষ্টব্য।

[25] স্মৃতিই বা স্মৃতি-সঙ্খ্যাত সম্বোজ্ঝাঙ্গ বিধায় স্মৃতি-সম্বোজ্ঝাঙ্গ। ‘উপট্ঠান লক্খণো’—অর্থাৎ কায়, বেদনা, চিত্ত, ধর্মসমূহের অশুভ, দুঃখ, অনিত্য ও অনাত্মভাব স্বলক্ষণ সঙ্খ্যাত আলম্বনে উপস্থিতিই স্মৃতি-সম্বোজ্ঝাঙ্গ। চারিটি কারণ স্মৃতি-সম্বোধ্যঙ্গের উৎপাদনে সহায়তা করে; যথা : (চারি ইর্যাপথে) স্মৃতি-সমপ্রজ্ঞানকারিতা, স্মৃতিশক্তিবিহীন ব্যক্তি পরিবর্জন, স্মৃতি-শক্তি সম্পন্ন ব্যক্তির সেবন বা সংসর্গ ও সতত স্মৃতি-সম্বোজ্ঝাঙ্গ উৎপাদনের চেষ্টা করা। এই চারি প্রকারে উৎপন্ন স্মৃতি-সম্বোজ্ঝাঙ্গ অর্হত্ত্বমার্গ লাভে ভাবনায় বর্ধিত ও পূর্ণতা প্রাপ্ত হয়। মহাপরিনির্বাণ সূত্র, পৃ. ১৮২।

[26] যা অনিত্য, দুঃখ ও অনাত্ম তা অনিত্য, দুঃখ ও অনাত্ম বলে যথাযতভাবে হৃদয়ঙ্গম করা। মহাপরিনির্বাণ সূত্র, পৃ. ১৮২।

[27] যে অবস্থাকে ভিত্তি করে কার্যের প্রচেষ্টা আরম্ভ করা হয় তদবস্থা।

[28] পঞ্চবিধ প্রীতিই হচ্ছে প্রীতি-সম্বোজ্ঝাঙ্গ স্থানীয় ধর্ম। যথা : ক্ষুদ্র্রকা, ক্ষণিকা, অবক্রন্তিকা, উদ্বেগা ও স্ফূরণা প্রীতি। ক্ষুদ্র্রকা প্রীতি তুচ্ছ বিষয় জাত, শরীরে লোমহর্ষণমাত্র করতে সক্ষম। ক্ষণিকা প্রীতি ক্ষণে ক্ষণে বিদ্যুৎপাত সদৃশ উৎপন্ন হয়ে থাকে। অবক্রন্তিকা প্রীতি আকষ্মিক উৎপন্ন হয়। উদ্বেগা প্রীতি এত বলবতী যে তার প্রভাবে লোকে আত্মসম্বরণ করতে পারে না (নৃত্য করতে থাকে) এবং স্ফুরণা প্রীতির রস সর্বশরীরে সঞ্চারিত হয়, দেহ যেন অবশ হয়ে পড়ে। মহাপরিনির্বাণ সূত্র, পৃ. ৬০; বিশুদ্ধিমার্গ, পৃ. ১৮২; সার-সংগ্রহ (দ্বিতীয় খণ্ড), পৃ. ৩০৪।

[29] শমথই হচ্ছে শমথ নিমিত্ত। মহাপরিনির্বাণ সূত্র, পৃ. ১৮৩।

[30] অবিক্ষেপার্থে অব্যগ্র নিমিত্ত। মহাপরিনির্বাণ সূত্র, পৃ. ১৮৩।

[31] উপেক্ষাই হচ্ছে উপেক্ষা সম্বোজ্ঝাঙ্গ স্থানীয় ধর্ম। মহাপরিনির্বাণ সূত্র, পৃ. ১৮৪।

[32] ধর্মসমূহের বিচয় বলে ধর্মবিচয় এবং তাহাই সম্বোজ্ঝাঙ্গ বিধায় ধর্মবিচয়-সম্বোজ্ঝাঙ্গ। “পবিচয লক্‌খণো” অর্থাৎ আর্যসত্যসমূহের পীড়নাদি প্রকারত বিচয়, উপপরীক্ষাই ধর্মবিচয়-সম্বোজ্ঝাঙ্গ। ছয়টি কারণ ধর্মবিচয়-সম্বোধ্যঙ্গের উৎপাদনে সহায়তা করে; যথা : আচার্যগণের নিকট কুশলাদি সম্বন্ধে প্রশ্ন জিজ্ঞাসা করে তা জেনে নেয়া, শরীর ও পরিচ্ছদাদি পরিষ্কার পরিচ্ছন্ন রাখা, শ্রদ্ধাদি ইন্দ্রিয়ের সমতাকরণ, প্রজ্ঞাহীন ব্যক্তি পরিবর্জন, প্রজ্ঞাবান ব্যক্তির সেবন বা সংসর্গ ও প্রজ্ঞা উৎপাদনের জন্য সতত চেষ্টান্বিত থাকা। “মহাসতিপট্ঠান” সূত্রে ও বিশুদ্ধিমার্গ গ্রন্থের ১৭০ পৃষ্ঠায় গম্ভীর-প্রজ্ঞা প্রভেদ প্রত্যবেক্ষণসহ সাত প্রকার উক্ত হয়েছে। এইরূপে উৎপন্ন ধর্মবিচয়-সম্বোজ্ঝাঙ্গ অর্হত্ত্বমার্গ লাভে পূর্ণতা প্রাপ্ত হয়। মহাপরিনির্বাণ সূত্র, পৃ. ১৮২।

[33] সমাধিই সম্বোজ্ঝাঙ্গ বিধায় সমাধি-সম্বোজ্ঝাঙ্গ। দশটি কারণ সমাধি-সম্বোজ্ঝাঙ্গ উৎপাদনের জন্য সহায়তা করে; যথা : শরীর ও পরিচ্ছদাদির পরিষ্কার পরিচ্ছন্নতা, শ্রদ্ধাদি ইন্দ্রিয়ের সমতা, নিমিত্ত-কুশলতা, সময়ে চিত্তের প্রগ্রহণতা, সময়ে চিত্তের নিগ্রহণতা, সময়ে চিত্তের সমপ্রহংসনতা, সময়ে চিত্তের অজ্ঝুপেক্‌খণতা, অসমাহিত ব্যক্তির পরিবর্জন, সমাহিত ব্যক্তির সেবন বা সংসর্গ এবং সমাধি-সম্বোজ্ঝাঙ্গ উৎপাদনের জন্য সতত চেষ্টিত হওয়া। “মহাসতিপট্ঠান” সূত্রে ও বিশুদ্ধিমার্গ গ্রন্থের ১৭৩ পৃষ্ঠায় ধ্যানবিমোক্ষ প্রত্যবেক্ষণসহ একাদশ কারণ উক্ত হয়েছে। এইরূপে সমাধি-সম্বোজ্ঝাঙ্গ উৎপাদন করে বর্ধিত করলে অর্হত্ত্বমার্গ লাভে ভাবনায় পূর্ণতা প্রাপ্ত হয়। মহাপরিনির্বাণ সূত্র, পৃ. ১৮৪।

[34] কামধাতুকে ‘ওরং’ বলে।“হেট্ঠাভাগিযানং,কামভবেযেবপটিসন্ধি গাহাপকানন্তি অত্থো” অর্থাৎ কামলোকে জন্মগ্রহণ করায় বলে ‘ওরংভাগিযানি’ বা অধোভাগীয়। মহাপরিনির্বাণ সূত্র, পৃ. ১৯৫। পঞ্চ অধোভাগীয় সংযোজন সম্বন্ধে মধ্যমনিকায় দ্বিতীয় খণ্ডে ‘মহামালুঙ্ক্য সূত্রে’ বিস্তারিত দ্রষ্টব্য।

[35] পুনর্জন্মের হেতু বিনষ্ট হওয়াকে বা অর্হত্ত্বকে উপহচ্চপরিনির্বাণ বলে। শান্তরক্ষিত মহাস্থবিরের পালি-বাংলা অভিধান (প্রথম খণ্ড) পৃ. ৩৮০।

[36] বীর্যই সম্বোজ্ঝাঙ্গ বিধায় বীর্য-সম্বোজ্ঝাঙ্গ। “পগ্গহ লক্‌খণো” অর্থাৎ অনুৎপন্ন কুশল উৎপাদনাদিবশে চিত্তের প্রগ্রহণ লক্ষণই বীর্য-সম্বোজ্ঝাঙ্গ। নয়টি কারণ বীর্য-সম্বোজ্ঝাঙ্গ উৎপাদনের জন্য সহায়তা করে; যথা : অপায়ভয় প্রত্যবেক্ষণ, গমনবীথি (নির্বাণগামী প্রতিপদার সহিত বিদর্শন আর্যমার্গ এবং সপ্ত বিশুদ্ধিপরম্পরা) প্রত্যবেক্ষণ, পিণ্ডপাতের অপচায়িতা, দায়াদ-মহত্ত্ব ও সব্রহ্মচারী-মহত্ত্ব প্রত্যবেক্ষণ, আলস্যপরায়ণ ব্যক্তি পরিবর্জন, আরব্ধ বীর্যবান ব্যক্তি সেবন বা সংসর্গ এবং বীর্য-সম্বোজ্ঝাঙ্গ উৎপাদনের জন্য সতত চেষ্টা করা। “মহাসতিপট্ঠান” সূত্রে ও বিশুদ্ধিমার্গে ১৭১ পৃষ্ঠায় আনিশংস সন্দর্শন ও জাতির মহত্ত্ব প্রত্যবেক্ষণসহ একাদশ কারণ উক্ত হয়েছে। এইরূপে উৎপন্ন বীর্য-সম্বোজ্ঝাঙ্গ অর্হত্ত্বমার্গ লাভে বর্ধিত হয়ে পূর্ণতা প্রাপ্ত হয়। মহাপরিনির্বাণ সূত্র, পৃ. ১৮২।

[37] প্রীতিই সম্বোজ্ঝাঙ্গ বিধায় প্রীতি-সম্বোজ্ঝাঙ্গ। “ফরণ লক্খণো” অর্থাৎ স্ফূরণ, বিস্ফারিত (স্ফূর্তি) লক্ষণই প্রীতি-সম্বোজ্ঝাঙ্গ। দশটি কারণ প্রীতি-সম্বোধ্যঙ্গের উৎপাদনে সহায়তা করে; যথা : বুদ্ধানুস্মৃতি, ধর্মানুস্মৃতি, সংঘানুস্মৃতি, শীলানুস্মৃতি, ত্যাগানুস্মৃতি, দেবতানুস্মৃতি, উপশমানুস্মৃতি, বুদ্ধাদির প্রতি অপ্রসন্ন ও কঠিন হৃদয় ব্যক্তি পরিবর্জন, ত্রিরত্নের প্রতি প্রসন্ন ব্যক্তির সেবন বা সংসর্গ এবং প্রীতি-সম্বোজ্ঝাঙ্গ উৎপাদনের জন্য সতত চেষ্টা। “মহাসতিপট্ঠান” সূত্রে ও বিশুদ্ধিমার্গে ১৭১ পৃষ্ঠায় “পসাদনীয সুত্তন্ত” প্রত্যবেক্ষণসহ একাদশ কারণ উক্ত হয়েছে। এইরূপে উৎপন্ন প্রীতি-সম্বোজ্ঝাঙ্গ অর্হত্ত্বমার্গ লাভে বর্ধিত হয়ে পূর্ণতা প্রাপ্ত হয়। মহাপরিনির্বাণ সূত্র, পৃ. ১৮৩।

[38] “উপসম লক্‌খণো” অর্থাৎ চিত্তের দরদ ও পরিদাহের উপশম লক্ষণই হচ্ছে প্রশ্রদ্ধি-সম্বোজ্ঝাঙ্গ। সাতটি কারণ প্রশ্রদ্ধি-সম্বোধ্যঙ্গের উৎপাদনে সহায়তা করে; যথা : উপযুক্ত ভোজন পরিভোগ, ঋতু অনুযায়ী শয়নাসন পরিভোগ, চংক্রমনাদিতে (চারি ইর্যাপথে) সুখানুভব, স্বীয় এবং পরের কর্মফল প্রত্যবেক্ষণ করে মধ্যস্থভাব অবলম্বন, পর-পীড়ক ব্যক্তি পরিবর্জন, হস্ত-পদাদি সংযত ও প্রশান্ত ব্যক্তির সেবন বা সংসর্গ এবং প্রশ্রদ্ধি-সম্বোজ্ঝাঙ্গ উৎপাদনের জন্য সতত চেষ্টা। এইরূপে উৎপন্ন প্রশ্রদ্ধি-সম্বোজ্ঝাঙ্গ অর্হত্ত্বমার্গ লাভে পূর্ণতা প্রাপ্ত হয়। মহাপরিনির্বাণ সূত্র, পৃ. ১৮৩; বিশুদ্ধিমার্গ, পৃ. ১৭৩।

[39] “পটিসঙ্খান লক্‌খণো” অর্থাৎ লীন ও ঔদ্ধত্যরহিত অধিচিত্ত প্রবর্তিত হলে প্রগ্রহ, নিগ্রহ ও সমপ্রহংসনে অব্যাপৃততা অধি-উপেক্ষণ ভাবই হচ্ছে উপেক্ষা সম্বোজ্ঝাঙ্গ। পাঁচটি কারণ উপেক্ষা সম্বোজ্ঝাঙ্গ উৎপাদনের জন্য সহায়তা করে; যথা : সত্ত্ব মধ্যস্থতা, সংস্কার মধ্যস্থতা, সত্ত্ব ও সংস্কারের প্রতি মমত্বশীল ব্যক্তি পরিবর্জন, সত্ত্ব ও সংস্কারের প্রতি উদাসীন ব্যক্তি সেবন বা সংসর্গ এবং উপেক্ষা সম্বোজ্ঝাঙ্গ উৎপাদনের জন্য সতত প্রচেষ্টা। মহাপরিনির্বাণ সূত্র, পৃ. ১৮৪; বিশুদ্ধিমার্গ, পৃ. ১৭৩।

[40] প্রাতিমোক্ষ-সংবরে স্থিত ভিক্ষুর ষড় ইন্দ্রিয়ে গুপ্তদ্বারতাই ইন্দ্রিয়-সংবরণ। মহাপরিনির্বাণ সূত্র, পৃ. ১৮৯।

[41] কলন্দক-নিবাপ হচ্ছে রাজগৃহের বেণুবনস্থ কলন্দকদিগকে (কাঠবিড়াল) প্রদত্ত স্থান। পূর্বকালে তথায় নিদ্রিত রাজাকে সর্প দংশন করতে আসলে কাঠবিড়ালের শব্দে তিনি জাগ্রত হয়েছিলেন। এই উপকারের বিনিময়ে রাজা সেই স্থান কলন্দকদের বাসের নিমিত্ত দান করেছিলেন। সেই হতে তথায় তাদের খাদ্যও দেওয়াতেন। আর রাজাদেশে তথাকার কলন্দকসমূহ অবধ্য হয়েছিল। সূত্র-সংগ্রহ, পাদটীকা, পৃ. ৩৯, জিনবংশ মহাথের।

[42] গৃধ্র সকল এই পর্বতে বাস করত বলে গৃধ্রকূট বা এই পর্বতের কূট গৃধ্র (শকুন পক্ষী) সদৃশ বলে গৃধ্রকূট। রাজগৃহস্থ এই পর্বতের বর্তমান নাম ‘রাজগির’। মহাপরিনির্বাণ সূত্র, পৃ. ১৮১; শান্তরক্ষিত মহাস্থবিরের পালি-বাংলা অভিধান (প্রথম খণ্ড), পৃ. ৫৯৯।

[43] দিব্য চক্ষু বা সত্ত্বগণের চ্যুতি-উৎপত্তিজ্ঞান, দিব্যকর্ণ জ্ঞান, পূর্ব পূর্বনিবাসসমূহের অনুস্মৃতি জ্ঞান, পরচিত্ত বিজানন জ্ঞান, বিবিধ ঋদ্ধিজ্ঞান ও আসবক্ষয় জ্ঞান। এই ছয় প্রকার জ্ঞানই ‘অভিজ্ঞারূপে’ গৃহীত এবং এই ছয়টির নামই ষড়ভিজ্ঞা। দীর্ঘনিকায়ে ইহার বিস্তারিত ব্যাখ্যা দ্রষ্টব্য। সাধারণত মূল পালি সাহিত্যে অর্হৎ ভিক্ষুদের মধ্যে পঞ্চ অভিজ্ঞা ও ষড়ভিজ্ঞা লাভের কথা উল্লেখ দৃষ্ট হয়। কিন্তু পরবর্তী সময়ে ‘ঞান’ বা জ্ঞান শব্দের বিশ্লেষণে কোনো কোনো গ্রন্থে নয়টি ও দশটি ‘অভিঞ্ঞা’ বা অভিজ্ঞার কথা উল্লেখ পাওয়া যায়। শান্তরক্ষিত মহাস্থবিরের পালি-বাংলা অভিধান (প্রথম খণ্ড), পৃ. ১৭৮।

[44] রূপ, শব্দ, গন্ধ, রস এবং স্প্রষ্টব্য, এই পঞ্চ কামগুণে যে তৃষ্ণার উৎপত্তি হয় তাহাই কামচ্ছন্দ।

[45] পরের হিত-সুখ অপনোদন করাকে ব্যাপাদ বলে। অপরকে বিনাশ করবার জন্য মনের প্রদুষ্টতাই তার লক্ষণ। সার-সংগ্রহ (প্রথম খণ্ড), পৃ. ১৭৯।

[46] বুদ্ধ, ধর্ম ও সংঘ এই ত্রিরত্নে অবিশ্বাস এবং বুদ্ধের নির্দেশিত চতুরার্যসত্য ও বিদর্শন ভাবনা দ্বারা মুক্তি লাভ সম্ভবপর কি না প্রভৃতিতে সন্দেহ পোষণ করা, তা ছাড়া অতীত জন্ম, কর্মফল, কর্ম ও প্রতীত্যসমুৎপাদ প্রভৃতি ধর্মে সন্দিহান হওয়াই বিচিকিৎসা। শান্তিপদ-প্রজ্ঞাদর্শন, পৃ. ৬৩।

[47] প্রজ্ঞাদর্শী ভিক্ষু অনূদিত অঙ্গুত্তরনিকায়, পঞ্চক নিপাত, পঞ্চাঙ্গিক বর্গের উপক্লেশ সূত্রের সাথে আলোচ্য সূত্রটির সামঞ্জস্য রয়েছে।

[48] ঢেউয়ের ন্যায় অথবা হিল্লোলকারী পত্রবিশিষ্ট ডুমুর গাছ।

[49] যে-সকল চৈতসিকের কারণে অনুৎপন্ন কুশল-চিত্ত বা কুশল-ধ্যানচিত্ত উৎপন্ন হতে পারে না এবং উৎপন্ন কুশলাদি বৃদ্ধি পেতে পারে না, সেসবকে নীবরণ বলে।

[50] আমি অপর ব্যক্তির অপেক্ষা শ্রেষ্ঠ, আমি অপর ব্যক্তির সমান ও আমি অপর ব্যক্তির অপেক্ষা হীন।

[51] নিজের শ্রী-সৌভাগ্য দেখে রঞ্জিত হয় এবং নানা উপকার করে প্রজাদিগকে রঞ্জিত করে বলে রাজা। “ভবৎ চক্ররত্ন প্রবর্তিত হোক” এরূপ বললে চক্ররত্ন প্রবর্তিত হয় বলে চক্রবর্তী। যেই রাজার নিকট পুণ্যপ্রভাবে উৎপন্ন ও প্রবর্তনশীলি চক্ররত্ন থাকে, তাঁকে চক্রবর্তী রাজা বলে। সার-সংগ্রহ (প্রথম খণ্ড), পৃ. ৪৫।

[52] কাম, আরতি, ক্ষুৎপিপাসা, তৃষ্ণা, আলস্য, তন্দ্রা, বিচিকিৎসা, কুহনা (কুহক), জড়তা, লাভ, যশ, সৎকার, মিথ্যালব্ধ খ্যাতি, যে আত্ম প্রশংসারত হয়ে অপরকে ঘৃণা করে, এই সমস্ত মারের সৈন্য বলে কথিত হয়। কুপরামর্শ, কুপ্রলোভন, ষড়যন্ত্র, মানসিক চাপ, উত্তেজনা ও কুবুদ্ধি দেয়াই হচ্ছে মারের কাজ।

[53] ‘অসম্পন্ন বচন’ অর্থাৎ যার কণ্ঠস্বর পরিশুদ্ধ বা পরিস্ফুট নয়। (অর্থকথা)

[54] ইহা অরূপাবচর ধ্যানের দ্বিতীয় স্তর। বিজ্ঞানের উৎপত্তি ও বিলয় আছে। এই অর্থে বিজ্ঞান সান্ত হলেও অনন্ত আকাশকে অবলম্বন করাতে একে অনন্ত বলা হয়েছে। এই ব্রহ্মবাসীর পরমায়ু চল্লিশ সহস্র কল্প। এই দ্বিতীয় অরূপলোক হতে ৫৫ লক্ষ ৮ সহস্র যোজন উপরে আকিঞ্চনায়তন অবস্থিত। পটিচ্চসমুপ্পাদ, পৃ. ২৮, শ্রী প্রজ্ঞালোক স্থবির।

[55] লৌকিক অরূপাবচর ধ্যানের তৃতীয় স্তর। এই ব্রহ্মবাসীর পরমায়ু ষষ্টি সহস্র কল্প। অরূপধ্যানী যোগী মনে করেন এই অনন্ত চিত্তও ‘কিছু না’, এর ভগ্নাংশও অবশিষ্ট নেই। অর্থাৎ ইহা অবিদ্যমান। কিঞ্চনের বা কিছুর অভাবই আকিঞ্চন। পটিচ্চসমুপ্পাদ, পৃ. ২৯, শ্রী প্রজ্ঞালোক স্থবির।

[56] এই সঙ্গারব সূত্রটি অঙ্গুত্তরনিকায় পঞ্চক নিপাতে পুনরাবৃত্তি করা হয়েছে। আলোচ্য সূত্রে শুধুমাত্র ৬নং প্যারাটি সংযুক্ত করা হয়েছে, পার্থক্য শুধুমাত্র এটাই। দ্রষ্টব্য : অঙ্গুত্তরনিকায়, পঞ্চক নিপাত, পৃ. ২২১, অনুবাদক : প্রজ্ঞাদর্শী ভিক্ষু।

[57] সঙ্গারব ব্রাহ্মণের সংৰিপ্ত পরিচয় অঙ্গুত্তরনিকায় পঞ্চক নিপাতে ২২১ পৃষ্ঠার পাদটীকায় দেখুন।

[58] এক প্রকার লাল রঙের বৃক্ষনির্যাস।

[59] জনপ্রিয় প্রথায় দীর্ঘনিকায় অর্থকথায় “পূরেতি” শব্দের অর্থের সাথে সঙ্গতি রেখে বা সর্ম্পক রেখে উক্ত “পূরণকস্সপ” না অর্থে “কুলস্স একূনং দাস-সতং পূরযমানো জাতো” অর্থাৎ কুলের বা সম্ভ্রান্ত বংশের ৯৯জন দাসের মধ্যে একশত পূর্ণ করার জন্য “কস্সপ (কাশ্যপ)” নামক একজন দাস জন্মগ্রহণ করেছে বলে তার নাম হয়েছিল “পূরণকস্সপ বা পূরণকাশ্যপ”। শান্তরক্ষিত মহাস্থবিরের পালি-বাংলা অভিধান (দ্বিতীয় খণ্ড), পৃ. ১১২৩। কিন্তু মধ্যমনিকায় প্রথম খণ্ডের ২১৬ পৃষ্ঠার পাদটীকায় উক্ত গ্রন্থের অনুবাদক বেণীমাধব বড়ুয়া এই কাশ্যপের ‘পূরণ’ আখ্যার উৎপত্তির বিবরণ আচার্য বুদ্ধঘোষের কল্পনাপ্রসুত বলে মত প্রকাশ করেছেন। পূরণ কাশ্যপ সম্পর্কে আরো দেখুন, মহাপরিনির্বাণ সূত্র, পৃ. ২৩১, রাজগুরু ধর্মরত্ন মহাস্থবির।

[60] মৃতদেহের চর্ম, মাংস ও স্নায়ু বর্জিত যে কঙ্কাল বিদ্যমান তা সম্যকরূপে জানা বা উপলব্ধি করাই ‘অস্থিসংজ্ঞা’।

[61] পার্থিব দুঃখসমূহ দর্শনে অনিত্য, দুঃখ ও অনাত্ম চিন্তা। খুদ্দকপাঠের অর্থকথায় ঈদৃশ ধর্মসম্মত ভাবাবেগ উৎপন্ন হবার অষ্টবিধ কারণজনিত অনিবার্য দুঃখ সম্বন্ধে উল্লেখ করা হয়েছে, যথা : জন্ম, জরা বা বার্ধক্য, ব্যাধি, মৃত্যু, অপায় বা নরকের যন্ত্রণাদায়ক দুঃখ, পূর্বজন্মের কারণজনিত দুঃখ, ইহজন্মের কারণজনিত বর্তমান দুঃখ এবং বর্তমানের কারণজনিত ভবিষ্যৎ দুঃখ। শান্তরক্ষিত মহাস্থবিরের পালি-বাংলা অভিধান (দ্বিতীয় খণ্ড), পৃ. ১৫৫৬।

[62] পুলবক দশবিধ অশুভ কর্মস্থানের মধ্যে নবম। আমক শ্মশানে পরিত্যক্ত শবদেহ বা মৃতদেহ পঁচে গেলে তাতে ক্রিমিকীট উৎপন্ন হয়ে যখন পঁচা শতদেহ ভক্ষণ করতে থাকে, সেই সময়ে অশুভ ভাবনাকারী যোগী শবদেহের পরিবর্তে “ক্রিমিকীটের দ্বারা ভক্ষিত হচ্ছে” বলে ভাবনায় বা ধ্যানে মনোনিবেশ করে থাকেন। এই ধ্যানের মাধ্যমে যোগী উহাকে জানেন, তদপেক্ষা অধিক জানেন, বিশেষরূপে জানেন এবং জ্ঞান বা প্রজ্ঞাসহকারে জানেন। ইহাই “পুলবক সঞ্ঞা” বা “পুলবক-সংজ্ঞা”। শান্তরক্ষিত মহাস্থবিরের পালি-বাংলা অভিধান (দ্বিতীয় খণ্ড), পৃ. ১১২১।

[63] ইহা দশবিধ অশুভ কর্মস্থানের মধ্যে দ্বিতীয়। উদ্ধুমাতকং বা মৃত শরীরের প্রথমাবস্থার পর শবদেহের দ্বিতীয়াবস্থা পরিবর্তিত হয়ে মাংসবহুল স্থানে রক্তবর্ণ, পুঁজ সঞ্চিত স্থানে শ্বেতবর্ণ এবং শরীরের বিভিন্ন স্থানে নীলবর্ণ বা নীলবস্ত্রাবৃত্তের মতো হওয়াকে ‘বিনীলক’ মৃতদেহ বলে। এই ‘বিনীলক’ মৃতদেহকে সম্যকরূপে জানা বা উপলব্ধি করাই ‘বিনীলক-সংজ্ঞা’। শান্তরক্ষিত মহাস্থবিরের পালি-বাংলা অভিধান (প্রথম খণ্ড), পৃ. ২৫৩।

[64] মৃতদেহের বিভিন্ন স্থানে ছিন্নভিন্ন অবস্থা। ইহা দশবিধ অশুভ কর্মস্থানের মধ্যে চতুর্থ।

[65] মৃতদেহের প্রথমাবস্থা। শবদেহ বা মৃতদেহ ফুলে কামারের ভাঁতির ন্যায় অতি ভীষণ কুৎসিত আকার ধারণ করাকে ‘উদ্ধুমাতক’ বলে। এই ‘উদ্ধুমাতক’ মৃতদেহকে সম্যকরূপে জানা বা উপলব্ধি করাই ‘উদ্ধুমাতক-সংজ্ঞা’। ‘উদ্ধুমাতক’ দশবিধ অশুভ কর্মস্থানের মধ্যে প্রথম। শান্তরক্ষিত মহাস্থবিরের পালি-বাংলা অভিধান (প্রথম খণ্ড),পৃ. ২৩৫।

[66] ভবচক্রে বা সংসারে সত্ত্বগণকে সংযুক্ত বা আবদ্ধ করে রাখে বলে সংযোজন বলা হয়।

[67] বৈশালী আম্রপালি বৈশালী নগরের নানা গুণবতী ও পরমা সুন্দরী বারবিলাসিনী ছিলেন। তাঁর গর্ভে ও রাজা বিম্বিসারের ঔরসে অভয় রাজকুমারের জন্ম হয়েছিল। অপদান গ্রন্থে উক্ত হয়েছে যে, ‘আম্রপালি আম্রশাখান্তরে উপপাতিকরূপে জন্মগ্রহণ করেছিলেন। তদ্ধেতু তাঁর নাম আম্রপালি হয়েছিল’। বিস্তৃত দ্রষ্টব্য, পরিনিব্বানসুত্তং, পৃ. ২৪৭-২৪৮, রাজগুরু ধর্মরত্ন মহাস্থবির।

[68] পরসম্পত্তির প্রতি বিষম লোভকে অভিধ্যা বলে। অভিধ্যার দুই অঙ্গ; যথা : (ক) পরের দ্রব্য ও (খ) নিজের করে নেয়া। সারসংগ্রহ, প্রথম খণ্ড; পৃ. ১৭৮।

[69] এই ভিক্ষুটি প্রথমে তার কর্মস্থান ভাবনায় উপেক্ষাভাব দেখিয়েছিল এবং তা অর্জন করতে ব্যর্থ হয়েছিল। (অর্থকথা)

[70] F.L WOOD WARD-এর ইংরেজি তর্জমায় এই বাক্যটি ভিক্ষুর উক্তিরূপে গ্রহণ করা হয়েছে। কিন্তু, মূল পালিতে প্রথম বাক্যে এবং দ্বিতীয় বাক্যেও ঊর্ধ্ব কমার ব্যবহার দেখা যায়। যাতে মনে হয় এই বাক্যটি বুদ্ধের। ধারণাটি নিছক নয়। কেননা অর্থকথায় বলা হয়েছে, ভিক্ষুটি নিজ সাধনার বিষয় ভাবনা কর্মস্থানের প্রতি প্রথমে অবহেলাভাব প্রদর্শন করেছিলেন। পরে সংবিগ্ন হয়ে বুদ্ধের কাছে গমন করেন এবং এই ধর্মোপদেশের সূত্রপাত ঘটে।

[71] ‘একোদিভূতা’ বলতে ক্ষণিক সমাধিলব্ধ একাগ্র ও সমাহিত অবস্থা। (অর্থকথা) তুলনীয় : বিশুদ্ধিমার্গ পৃ. ১৪৪।

[72] যিনি পাপরূপ অরিকে বিধ্বংশ করেছেন, যিনি সংসাররূপ অরা বা পাখি বিহত করেছেন, যিনি পূজার্হ ও যিনি প্রকাশ্যে বা গোপনে কোনো প্রকার পাপচিত্ত পোষণ করেন না তিনিই অর্হৎ নামে অভিহিত। এই অর্হৎই অশৈক্ষ্য পুদ্গলের মধ্যে পরিগণিত হয়, কারণ তাঁর আর কোনো শিক্ষণীয় বিষয় থাকে না। থেরগাথা পৃ. ৫৪৭। অর্হৎ শব্দের আরও বিস্তারিত ব্যাখ্যা বিশুদ্ধিমার্গে ২৩৬ পৃষ্ঠায় দ্রষ্টব্য।

[73] ভার করে সাথে নিয়ে যাওয়ার বিষয়টি আমাদের পালি পাঠে নেই। কিন্তু, শ্রীলংকান পাঠে দেখা যায়, “তস্মিং যেব মক্কটং উদ্ধরিত্বা যেন কামং পক্কমতি” অর্থাৎ সেই বানরটিকে তুলে নিয়ে ইচ্ছানুরূপ স্থলে চলে যায়। আমরা এই অর্থটিই গ্রহণ করেছি। অর্থকথা এই বিষয়ে নিশ্চুপ।

[74] ‘পরি-নি’ উপসর্গের সহিত ‘বাণ’ শব্দের সমাসে ‘পরিনির্বাণ’ পদ সিদ্ধ হয়েছে। ‘বাণ’ তৃষ্ণারই নামান্তর। তৃষ্ণা অপর সাধারণ সহকারী কারণ সহযোগে জীবগণকে ভব হতে ভবান্তরে ‘সিব্বণ’ বা বন্ধন করায় বলে ‘বাণ’ নামে অভিহিত হয়। অথবা ‘বাণ’ অর্থ তীর। লোভ, দ্বেষ, মোহ সংখ্যাত ক্লেশতীরজনিত দুঃখ নেই বলেও নির্বাণ। ‘নি’ উপসর্গে তৃষ্ণার অভাব এবং ‘পরি’ উপসর্গে সর্বোতভাবে অভাব, এই অর্থ প্রকাশ করতেছে। অর্থাৎ যে ধর্ম প্রত্যক্ষ করলে লোকের স্বকীয় তৃষ্ণা-বন্ধন বা ত্রয়ীসংখ্যাত তীর নিরবশেষ বিনষ্টিকৃত হয়, তাহাই পরিনির্বাণ। সংক্ষেপে বলতে গেলে সর্ববিধ দুঃখের নিরোধ বা পরিনিবৃত্তিই পরিনির্বাণ। মহাপরিনির্বাণ সূত্র। নির্বাণ শব্দের আরও বিস্তারিত অর্থ দেখুন সদ্ধর্ম রত্নাকর, পৃ. ৪২১; মহাপরিনির্বাণ সূত্র, পৃ. ১৭৭।

[75] ‘অনন্তর’ বলতে বুঝায় সামান্যমাত্র বাদ না দিয়ে পূর্ণাঙ্গরূপে শিক্ষা দেয়া। আর ‘অবাহির’ বলতে মাত্রাতিরিক্ত অপ্রয়োজনীয় বিষয় বর্জনপূর্বক শিক্ষা দেয়া।

[76] আচার্যমুষ্টি বলতে এখানে বুঝানো হয়েছে, আচার্যগণ তাদের বিদ্যার বিশেষ একটি গুপ্ত অংশ কাউকে শিক্ষা দেন না। মৃত্যু-শয্যায় নির্দিষ্ট প্রিয় শিষ্যকে ডেকে তা শিক্ষা দেন। সেরূপ গোপনীয়তা তথাগতের মধ্যে অবিদ্যমান। অর্থকথা।

[77] ‘মমোদ্দেশিক’ বলতে কী কর্তব্য বা অকর্তব্য সে বিষয়ে ভিক্ষুসংঘ সর্বদা আমার নির্দেশনা মেনে চলুক বা আমাকেই আরোচন করুক।

[78] ‘অনন্যশরণ’ বলতে বুঝায় নিজের আশ্রয়ের জন্য অন্য কাউকেও গ্রহণ না করা অর্থাৎ স্বাধীন, জ্ঞানলাভে নিশ্চিত বা আত্মবিশ্বাসী, কারও আশ্রয়ে থাকে না এমন।

[79] অর্থাৎ প্রসাদযোগ্য বিষয় হতে চিত্তকে ফিরিয়ে আনা।

[80] ‘পূর্বে’ বলতে অর্হত্ত্বফল লাভের পূর্ব অবস্থাএবং ‘পরে’ বলতে অর্হত্ত্বফল প্রাপ্তির পরবর্তী অবস্থাকে বুঝানো হয়েছে।

[81] শমথ ও বির্দশন ভাবনায় সমাধি-প্রধান হয়ে যাদের ধ্যান ও মার্গ লাভ হয়, তাদের চিত্তবিমুক্ত বলে। মধ্যমনিকায়, দ্বিতীয় খণ্ড, পৃ. ৮৩।

[82] ভগবান এই পাবারিক আম্রবনে অবস্থান করে শিষ্যদিগের নিকট ধর্মোপদেশ প্রদান করতেন। তথাগতের প্রধান শিষ্য সারিপুত্র এখানকার নালকগ্রামে জন্মগ্রহণ করেন ও পরিনির্বাণ প্রাপ্ত হন। পুরাকালে বৌদ্ধদের এই নালন্দায় সুবিখ্যাত বিরাট নালন্দা বিশ্ববিদ্যালয় ছিল। মধ্যেভাগে এই নালন্দার ‘বড় গাঁও’ নাম ছিল বটে বর্তমানে পুনঃ এর নাম নালন্দা দেয়া হয়েছে। মহাপরিনির্বাণ সূত্র, পৃ. ২৩৬, রাজগুরু ধর্মরত্ন মহাস্থবির।

[83] সারিপুত্রের পরিনির্বাণ কাহিনী থেরগাথায় ‘সারিপুত্রের নির্বাণ যাত্রা’, মহাপরিনির্বাণ সূত্রে ৫৬-৬১ পৃষ্ঠায় ও প্রভৃতি গ্রন্থে বিস্তারিত দ্রষ্টব্য।

[84] থেরগাথা গ্রন্থে উত্তিয় নামে তিনজন ভিক্ষু পরিদৃষ্ট হয়। এই উত্তিয় থেরগাথায় বর্ণিত প্রথম জন। ইনি সিদ্ধার্থ বুদ্ধের সময় চন্দ্রভাগা নদীতে কুম্ভীর হয়ে জন্মগ্রহণ করে পরতীরে গমনেচ্ছুক বুদ্ধকে প্রসন্নচিত্তে পরতীরে পার করে দিয়েছিলেন। বুদ্ধ তার চিত্ত প্রসাদিত দেখে তদ্‌মুহূর্তে ভবিষ্যদ্বাণী করেছিলেন এবং কথিত নিয়মে সেই কুম্ভীর গৌতম বুদ্ধের সময় শ্রাবস্তীতে ব্রাহ্মণকুলে জন্মগ্রহণ করে ‘উত্তিয়’ নাম হয়েছিলেন। পরে তিনি প্রব্রজিত হয়ে অর্হত্ত্বমার্গে প্রতিষ্ঠিত হয়েছিলেন। বিস্তৃতার্থ : থেরগাথা, পৃ. ৪৩।

[85] রূপব্রহ্মলোকবাসী ব্রহ্মাদের দেহাবয়ব মানুষের মত কিন্তু স্ত্রী-পুং ভাবের প্রকাশ নেই। তাদের চক্ষু, কর্ণ, নাসিকা, জিহ্বা ও কায় বিদ্যমান থাকলেও চক্ষু-কর্ণ ব্যতীত অন্যান্য ইন্দ্রিয়গুলো নিষ্ক্রিয়।

[86] ত্রিপিটক গ্রন্থে ১৬টি রূপব্রহ্মপুরী ও ৪টি অরূপব্রহ্মপুরী বিদ্যমান। এই ২০টি ব্রহ্মপুরীর মধ্যে ৫টি শুদ্ধাবাস ব্রহ্মপুরী। এই শুদ্ধাবাসে অনাগামী অর্থাৎ যাঁরা আর দেব-নরলোকে জন্মপরিগ্রহ করেন না, এমন মহাপুরুষগণ উৎপন্ন হন। অপর ১৫টি ব্রহ্মপুরী হতে কর্মফলে ব্রহ্মগণের পতন হয়। থেরগাথা পৃ. ৫৪৭।

[87] ‘চণ্ডালবংসিকো’ অর্থাৎ যিনি বাঁশের উপর দাড়িয়ে বিভিন্নভাবে ক্রীড়া প্রদর্শন করেন।

[88] যেকোনো গৃহস্থ ব্যক্তি, যখন হতে বুদ্ধ, ধর্ম এবং সংঘের শরণাগত হয়, তখন সে উপাসক নামে অভিহিত হয়। অর্থাৎ ত্রিরত্নের প্রতি শরণাগত ব্যক্তিকে উপাসক বলে। সারসংগ্রহ (প্রথম খণ্ড), পৃ. ১২০, আর উপাসকের গুণাগুণ সর্ম্পকেও তথায় বিস্তারিত দ্রষ্টব্য।

[89] বুদ্ধ-বর্ণিত প্রবচনে বললে ‘লুজ্জতি পলুজ্জতীতি লোকো’; অর্থাৎ যেই স্থান পুনঃপুন ধ্বংস-বিধ্বংস প্রাপ্ত হয় তাকে লোক বা জগৎ বলে। পটিচ্চ-সমুপ্পাদ, পৃ. ১, শ্রী প্রজ্ঞালোক স্থবির। দেবলোক, ব্রহ্মলোক ইত্যাদিকে নিয়েই বিশ্বজগৎ। পালিতে ‘সদেবক’, ‘সমারক’ প্রভৃতি শব্দের অর্থ সম্বন্ধে সামান্য মতভেদ আছে। প্রথম মতানুসারে ‘সদেবক’ অর্থে পঞ্চ কামাবচর দেবলোক; ‘সমারক’ অর্থে ষষ্ঠ কামাবচর দেবলোক; ‘সব্রহ্মক’ অর্থে ব্রহ্মলোক; ‘সস্‌সমণব্রহ্মণি’ অর্থে যাবতীয় শ্রমণ-ব্রাহ্মণ; ‘পজা’ অর্থে সত্ত্বলোক; এবং ‘সদেবমনুস্স’ অর্থে দেবাখ্যাভূষিত রাজন্যবৃন্দ ও অন্যান্য মনুষ্য। দ্বিতীয় মতানুসারে ‘সদেবক’ অর্থে রূপব্রহ্মলোক; ‘সস্সমণব্রহ্মণি’ অর্থে চারি বৌদ্ধ পরিষদ (প-সু)। মধ্যমনিকায়, প্রথম খণ্ড, পাদটীকা,পৃ. ১৯৩।

[90] সৎকায়দৃষ্টি, বিচিকিৎসা, শীলব্রতপরামর্শ, কামচ্ছন্দ ও ব্যাপাদ হচ্ছে পঞ্চ অধোভাগীয় সংযোজন।

[91] এই শাসনস্থ আর্যশ্রাবক (ভিক্ষু) কর্তৃক প্রাতিমোক্ষে উক্ত শিক্ষাপদসমূহ দ্বারা সংবৃত হয়ে অবস্থান, পুঙ্খানুপুঙ্খরূপে তা পালন, কায়িক ও বাচনিক সর্বপ্রকার দুঃশীলতা ও দুর্জীবিকা পরিবর্জনরূপ আচার এবং বেশ্যা গোচর, যুবতী-কুমারী গোচরাদি অগোচরসমূহ পরির্বজনরূপ গোচরসম্পন্ন অবস্থান, অণুমাত্র পাপেও ভয়দর্শী, শিক্ষাপদসমূহে যা শিক্ষা করতে হবে তা সুন্দররূপে শিক্ষা গ্রহণই প্রাতিমোক্ষসংবর বা প্রাতিমোক্ষসংবর শীল। মহাপরিনির্বাণ সূত্র, পৃ. ১৮৯। আরও দেখুন দীর্ঘনিকায়, শীলস্কন্ধ-বর্গ (প্রথম খণ্ড), পৃ. ৮০, রাজগুরু ধর্মরত্ন মহাথের।

[92] পালি গ্রন্থে চারি মার্গের মধ্যে স্রোতাপত্তিমার্গ প্রথম মার্গ। অর্থাৎ নির্বাণযাত্রার প্রথম সোপান। এই মার্গে যাঁরা পতিত হন তাঁদেরকে স্রোতাপন্ন বলে। স্রোতাপন্ন তিন প্রকার, যথা : ‘একবীজি স্রোতাপন্ন’ অর্থাৎ যাঁরা একবারমাত্র জন্মগ্রহণ করে অর্হত্ত্বফল লাভ করে পরিনির্বাপিত হন তাঁদেরকে ‘একবীজি স্রোতাপন্ন’ বলে। ‘কুলংকুল স্রোতাপন্ন’ বলতে যাঁরা দ্বিতীয়বার হতে ষষ্ঠবার পর্যন্ত কাম-সুগতি ভূমিতে জন্মগ্রহণ করে যেকোনো এক জন্মে অর্হত্ত্বফল লাভ করে পরিনির্বাপিত হন তাঁদেরকে বুঝায়। আর ‘সত্তক্খত্তু পরম স্রোতাপন্ন’ হলো তাঁরা যাঁরা সপ্তবার পর্যন্ত কাম সুগতি ভূমিতে জন্মান্তর গ্রহণ করে অর্হত্ত্বফল লাভ করে পরিনির্বাপিত হন। মহাপরিনির্বাণ সূত্র, পৃ. ১৯৬।

[93] তির্যক, প্রেত, অসুর ও নিরয় এই চতুর্বিধ অপায়ে অপতনশীল বিধায় অবিনিপাতধর্মী বলা হয়। মহাপরিনির্বাণ সূত্র, পৃ. ১৯৬।

[94] সংসারের প্রতি অনাসক্ত হয়ে বিমুক্ত হওয়াকে অনুপাদা-বিমুক্ত বলে।

[95] শমথ-বিদর্শন ধ্যান ও মার্গজ প্রজ্ঞা ক্লেশের বিষ্কম্ভন ও সমুচ্ছেদহেতু বিশুদ্ধ হয়, সেই বিশুদ্ধ প্রজ্ঞা অবিদীর্ণপূর্ব লোভ, দ্বেষ, মোহস্কন্ধকে সমুচ্ছিন্ন ও বিদীর্ণ করায় বলে তাকে আর্যনির্বেধিক বলে। মধ্যমনিকায়, দ্বিতীয় খণ্ড, পৃ. ১৮।

[96] চতুর্বিধ লোকোত্তর মার্গের মধ্যে ইহা দ্বিতীয় মার্গ। যিনি এই মার্গে পতিত হন তিনি সংসারে আর একবার মাত্র জন্মগ্রহণ করে অর্হত্ত্ব প্রাপ্ত হন।

[97] অনাগামীফল প্রাপ্ত হয়ে শুদ্ধাবাস ব্রহ্মলোকে আয়ুক্ষয় হয়ে তথা হতে পরিনির্বাপিত হওয়াকে অন্তরাপরিনির্বাণ বলে। শান্তরক্ষিত মহাস্থবিরের পালি-বাংলা অভিধান (প্রথম খণ্ড), পৃ. ১৬৩।

[98] অর্হৎগণের অর্হত্ত্ব লাভের পরমুহূর্ত হতে দেহত্যাগের পরমুহূর্ত পর্যন্ত সশরীরে অবস্থানকে সসংস্কারিক বা সোপাদিশেষ পরিনির্বাণ বলা হয়। শান্তরক্ষিত মহাস্থবিরের পালি-বাংলা অভিধান (দ্বিতীয় খণ্ড) পৃ. ১৬৭১।

[99] ‘পঞ্ঞাসঙ্খতং ধম্মং অধিমত্তায পুব্বঙ্গমং কত্বা পবত্তং অনুস্‌সরতী’তি ধম্মানুসারী’—প্রজ্ঞা নামক ধর্ম অধিক মাত্রায় পূর্বঙ্গম হয়ে প্রবর্তন অনুসরণ করে বলে ধর্মানুসারী। মধ্যমনিকায়, দ্বিতীয় খণ্ড, পৃ. ১১৩।

[100] শমথ ও বির্দশন ভাবনায় প্রজ্ঞা প্রধান হয়ে ধ্যান ও মার্গলাভীকে প্রজ্ঞাবিমুক্ত বলে। মধ্যমনিকায়, দ্বিতীয় খণ্ড, পৃ. ৮৩।

[101] অজ্ঞাত বিষয় জ্ঞাত হওয়ার প্রচেষ্টা।

[102] পুনঃজন্ম গ্রহণের যার একটিমাত্র বীজ অবশিষ্ট আছে তাকে একবীজি বলে। শান্তরক্ষিত মহাস্থবিরের পালি-বাংলা অভিধান, প্রথম খণ্ড; পৃ. ৪০৮।

[103] সংসারে বা জন্মান্তরে এক বংশ হতে অন্য বংশে জন্মগ্রহণ করাকে কোলংকোল বলে।-শান্তরক্ষিত মহাস্থবিরের পালি-বাংলা অভিধান, প্রথম খণ্ড, পৃ. ৫৫৩।

[104] যে ব্যক্তিকে অন্তত সাতবার পর্যন্ত সংসারে পুনঃপুন জন্মগ্রহণ করতে হবে তাকে ‘সত্তক্খত্তুপরম’ অর্থাৎ স্রোতাপন্ন বলে। শান্তরক্ষিত মহাস্থবিরের পালি-বাংলা অভিধান, দ্বিতীয় খণ্ড, পৃ. ৯৯৯।

[105] সুখ ও সৌমনস্য এই দুটি ইন্দ্রিয় সুখবেদনার অন্তর্গত; আর দুঃখ ও দৌর্মনস্য ইন্দ্রিয়দ্বয় দুঃখবেদনার অর্ন্তভুক্ত এবং উপেক্ষা ইন্দ্রিয় অদুঃখ-অসুখবেদনার অন্তর্গত। তাই পাঁচ প্রকার ইন্দ্রিয় বেদনার দিক হতে মূলত তিন প্রকার।

[106] ইহা অরূপ ব্রহ্মলোকের ঊর্ধ্বতম ৪র্থ স্তর, এবং সমাপত্তি-ধ্যানের মধ্যে অষ্টম সমাপত্তি ধ্যানাবস্থা। শান্তরক্ষিত মহাস্থবিরের পালি-বাংলা অভিধান প্রথম খণ্ড; পৃ. ৮৯৫। এই ব্রহ্মবাসীর পরমায়ু চুরাশি হাজার কল্প। নিম্নতম অবিচি নরক হতে উচ্চতম নৈবসংজ্ঞা-নাসংজ্ঞায়তন এই যে অরূপ ব্রহ্মলোক তা ভবাগ্র নামে অভিহিত হয়। এতদভ্যন্তরে যে ৩১টি লোকভূমি তা জীবগণের সংসরণ ভূমি। পটিচ্চ-সমুপ্পাদ, পৃ. ৩০, শ্রী প্রজ্ঞালোক স্থবির।

[107] সংজ্ঞা আছে কিন্তু ইন্দ্রিয় দ্বারা উপলব্ধি গ্রহণ করা হয় না এরূপ অবস্থায় নিরোধ বা উপশম। শান্তরক্ষিত মহাস্থবিরের পালি-বাংলা অভিধান দ্বিতীয় খণ্ড; পৃ. ১৫৯০।

[108] সদ্ধায গচ্ছামি। অর্থকথায় ‘সদ্ধহিত্বা’।

[109] ‘তথাগত’ শব্দটি বিশেষ তাৎপর্যপূর্ণ। ‘তথাগত’ বলতে বুঝায় পূর্ব পূর্ব কল্পের বুদ্ধগণের মতো যিনি আবির্ভূত হয়েছিলেন তিনিই তথাগত (তথা আগত) বা পূর্ব পূর্ব কল্পের বুদ্ধগণের মতো যিনি মহাপরিনির্বাণ লাভ করেছিলেন তিনিই তথাগত (তথা গত)। ধর্মপদ, মিহিরগুপ্ত।

[110] বোধিপক্ষীয় ধর্ম হচ্ছে বোধিজ্ঞান লাভের গুণ বা উপাদান। ইহা ৩৭ প্রকার; যথা : চারি স্মৃতিপ্রস্থান, চারি সম্যক প্রচেষ্টা, চারি ঋদ্ধিপাদ, পঞ্চবল, পঞ্চ-ইন্দ্রিয়, সপ্ত বোজ্ঝাঙ্গ ও আর্য অষ্টাঙ্গিক মার্গ। আর ‘নেত্তিপ্রকরণে’ অনিত্যসংজ্ঞা, দুঃখসংজ্ঞা, অনাত্মসংজ্ঞা, প্রহাণসংজ্ঞা, বিরাগসংজ্ঞা ও নিরোধসংজ্ঞাসহ ৪৩ প্রকার উক্ত হয়েছে। শান্তরক্ষিত মহাস্থবিরের পালি-বাংলা অভিধান দ্বিতীয় খণ্ড; পৃ. ১১৬৬।

[111] বোধি বা পরম জ্ঞান লাভের পথে শ্রদ্ধা, বীর্য, স্মৃতি, সমাধি ও প্রজ্ঞা এ পাঁচটি ইন্দ্রত্ব করে মুখ্য ভূমিকা গ্রহণ করে বলে এগুলোকে পঞ্চেন্দ্রিয় বলা হয়। দীর্ঘনিকায় তৃতীয় খণ্ডের দসুত্তর সূত্রে এই পঞ্চেন্দ্রিয়কে বিশেষভাগীয় বলা হয়েছে।

[112] অনুশয়ন করে এ অর্থে অনুশয়। অনুশয় হচ্ছে মনের সুপ্ত অকুশল-চৈতসিক বা পাপ-মনোবৃত্তি, যা চিত্তপ্রবাহে প্রচ্ছন্ন থাকে বা সুপ্ত থাকে। অনুশয় সপ্তবিধ; যথা : কামরাগ, ভবরাগ, প্রতিঘ, মান, দৃষ্টি, বিচিকিৎসা ও অবিদ্যানুশয়।

[113] এই মহাজম্বুবৃক্ষ ১৫ যোজন প্রমাণ স্কন্ধযুক্ত, শাখার পরিধি চতুর্দিকে ৫০ যোজন বিস্তীর্ণ ও উচ্চতা ১০০ যোজন। এই বৃক্ষের মূলশাখাসহ মহাশাখা ৫টি। “জম্বুর্বক্‌খস্‌সানুভাবেন জম্বুদীপো পকাসিতো” অর্থাৎ সেই জম্বুবৃক্ষের প্রভাবে শকটাকৃতি দশ হাজার যোজন পরিমিত স্থান জম্বুদ্বীপ নামে বিখ্যাত হয়েছে। আর বলা হয়েছে, “ততো এব জম্বুনদিযং নিব্বত্তত্তা, জম্বুনদন্তি তং সুবণ্ণং বুচ্চতি”—যার অর্থ সেই বৃক্ষ হতে জম্বুফল নদীতে পড়ে ক্রমে ‘জম্বুনদ’ সুবর্ণ নামে কথিত হয়। সদ্ধর্ম রত্নাকর, পৃ. ২৩; বিশুদ্ধিমার্গ, পৃ. ২৪৬; সূত্র-সংগ্রহ, পৃ. ২৭৪, জিনবংশ মহাথের।

[114] ত্রিপিটক গ্রন্থে ৬ প্রকার স্বর্গের বর্ণনা আছে। তৎমধ্যে তাবতিংসটি দ্বিতীয় স্বর্গ, ইহা ইন্দ্রভবন। ইহাকে ‘ত্রয়োত্রিংশ’ বা ‘স্ত্রয়োতিংশ’ও বলা হয়। কারণ ‘মঘবা’ নামক প্রভৃতি ৩৩ জন পুরুষ নতুন রাস্তা নির্মাণ, পুরাতন রাস্তা মেরামত, জঙ্গলাকীর্ণ স্থান পরিষ্কার ও ধর্মশালা প্রভৃতি নির্মাণ করে স্বর্গগামী হন। সেই ৩৩ জনের পুণ্যস্মৃতি বিজড়িত ‘ত্রয়োতিংশ বা তাবতিংস্থ স্বর্গ নামে আখ্যা প্রাপ্ত হয়েছে। থেরগাথা, পৃ. ৫৪৮। সদ্ধর্ম-রত্নাকর গ্রন্থে তাবতিংস স্বর্গ বর্ণনায় ৪০২ পৃষ্ঠায় উল্লেখ আছে, মনুষ্যগণের একশত বৎসরে ‘তাবতিংস’ দেবগণের এক দিবা-রাত্রি। এই দেবলোকবাসীর গণনার তাঁদের পরমায়ু ১০০০ বছর। কিন্তু মনুষ্য গণনার ৩ কোটি, ৬০ লক্ষ বছর।

[115] এই অসুরগণের চিত্রপাটলী, সুপর্ণদের কূটসিম্বলী ও তাবতিংসের পারিজাত বৃক্ষের স্কন্ধ, শাখার পরিধি, বিস্তীর্ণ আর উচ্চতাও জম্বুবৃক্ষ প্রমাণ। বিশুদ্ধিমার্গ, পৃ. ২৪৬; সূত্র-সংগ্রহ, পৃ. ২৭৪, জিনবংশ মহাথের।

[116] অসুরদের নিবাস সিনেরু পর্বতের পাদদেশে। এদের জন্য পৃথক পুরী নির্দিষ্ট আছে। দীর্ঘনিকায়ে অসুরের বর্ণনা প্রদত্ত হয়েছে। অসুর পুরীর দৈর্ঘ্য-প্রস্থ হিসাবে দশ সহস্র যোজন। দেবগণের সহিত অসুরগণের সংগ্রাম ‘ধ্বজাগ্র সূত্রে’ বর্ণিত হয়েছে। অসুরগণ দেবরাজ ইন্দ্রের সহিত সংগ্রামে পরাজিত হয়ে সিনেরুর পাদদেশে স্থান গ্রহণ করতে বাধ্য হয়। ‘সার-সংগ্রহ’ গ্রন্থে এদের বিস্তৃত বিবরণ দ্রষ্টব্য। পটিচ্চ-সমুপ্পাদ, পৃ. ১০, শ্রীপ্রজ্ঞালোক স্থবির।

[117] অণ্ডজ, জরায়ুজ, সংস্বেদজ ও উপপাতিক ভেদে সুপর্ণ চারিবিধ। সুপর্ণ সম্পর্কে সংযুক্তনিকায় তৃতীয় খণ্ডের ‘সুপর্ণ সংযুক্তে’ বিস্তারিত দ্রষ্টব্য।

[118] ‘ভুসংদহতি বহতী’তি পধানং, সম্মদেব পধানং সম্মপ্পধানং’ অর্থাৎ সমস্ত দুশ্চরিত ক্লেশ দহন করে নির্বাণমার্গে বহন করে বলে এই অর্থে প্রধান; আর সম্যকরূপে প্রধান বলে এর নাম সম্যকপ্রধান। আর্য অষ্টাঙ্গিক মার্গ, পৃ. ৫৯, শ্রীবীরেন্দ্রলাল বড়ুয়া।

[119] আলোচ্য সংযুক্তে সন্নিবেশিত সব সূত্রাদি আয়ুষ্মান অনুরুদ্ধ কর্তৃক উচ্চারিত। তাই সংযুক্তের নামকরণটিও হয়েছে অনুরুদ্ধের নাম অনুযায়ী।

[120] বজ্জী অর্থাৎ লিচ্ছবী রাজাদের অতি সমৃদ্ধিশালী রাজধানী ছিল এই বৈশালী। একসময় তথায় মহামারী, অমনুষ্য ও দুর্ভিক্ষ-এই তিনটি উপদ্রব উপস্থিত হলে সেখানকার রাজা ভগবান বুদ্ধকে নিমন্ত্রণ করেছিলেন। ভগবানের আগমনে প্রচুর বৃষ্টি বর্ষিত হয়ে পঁচা শবাদি ভাসিয়ে নিয়ে গেলে ভগবান আয়ুষ্মান আনন্দকে দিয়ে বৈশালীর চতুর্দিকে ‘রত্ন সূত্র’ পাঠ করান। আয়ুষ্মান আনন্দের ‘রত্ন সূত্র’ পাঠান্তে ত্রিবিধ উপদ্রব উপশম হয়ে যায়। বিস্তৃত দ্রষ্টব্য, মহাপরিনির্বাণ সুত্র, পৃ. ২৩৭-২৩৮, রাজগুরু ধর্মরত্ন মহাস্থবির।

[121] যার অন্ত নেই অর্থাৎ উৎপত্তি ও ধ্বংস নেই তাই অনন্ত। আকাশ উৎপত্তি ও বিলয়হীন বলে আকাশও অনন্ত। এই অনন্ত আকাশকে অবলম্বন করে যে কুশল চিত্ত উৎপন্ন হয় তাহাই আকাশ-অনন্ত-আয়তন। যেই সাধকগণ অরূপ ভাবনা করে ধ্যানের গুণানুসারে এই অরূপলোকে জন্মগ্রহণ করেন, সেই ব্রহ্মবাসীর পরমায়ু বিংশতি সহস্র কল্প। এই প্রথম অরূপলোক হতে ৫৫ লক্ষ ৮ সহস্র যোজন উপরে বিজ্ঞান-অনন্তায়তন অবস্থিত। পটিচ্চ-সমুপ্পাদ, পৃ. ২৭, শ্রীপ্রজ্ঞালোক স্থবির।

[122] ইচ্ছানঙ্গল কোশলরাজ্যের অন্তর্গত একটি ব্রাহ্মণ গ্রাম। এই ইচ্ছানঙ্গল বনসণ্ডেই ভগবান অঙ্গুত্তরনিকায় ষষ্ঠক নিপাতের ‘নাগিত সূত্র’ ও দীর্ঘনিকায় প্রথম খণ্ডের ‘অম্বট্‌ঠ সূত্র’ দেশনা করেন। দ্রষ্টব্য : অঙ্গুত্তরনিকায় ষষ্ঠক নিপাত, পৃ. ৮৮-৯১, প্রজ্ঞাদর্শী ভিক্ষু।

[123] সিদ্ধার্থের পিতা শুদ্ধোধনের রাজধানী হচ্ছে এই কপিলবাস্তু। শাক্যরা তথায় রাজত্ব করতেন। নেপালের অন্তর্গত লুম্বিনী অথবা বি. এন. ডব্লু রেলওয়ের সোহরটগর ষ্টেশন হতে সেখানে যেতে হয়। মহাপরিনির্বাণ সূত্র, পৃ. ২৩৯। আরো দেখুন, অঙ্গুত্তরনিকায় ষষ্ঠক নিপাতের পাদটীকায়, পৃ. ১০, প্রজ্ঞাদর্শী ভিক্ষু।

[124] নিগ্রোধারামের সংক্ষিপ্ত পরিচয় অঙ্গুত্তরনিকায় ষষ্ঠক নিপাত-এর পাদটীকা দ্রষ্টব্য, পৃ. ১০।

[125] যেই লোকে বা জগতে জন্মগ্রহণ করলে এক জন্ম হতে আর জন্মান্তর বা অন্য জন্মগ্রহণ করায় না তাকে অনাবর্তিতধর্মী বলে। অর্থাৎ শুদ্ধাবাস ব্রহ্মলোককে অনাবর্তিতধর্মী বলা হয়।

[126] অপ্রতিবিভক্ত-এর অর্থ হচ্ছে ‘ইহা আমাদের এবং ইহা ভিক্ষুদের জন্য এরূপ না বলে, বিভাগ না করে দান দেয়া।

[127] এখানে তথাগত সন্নিকটে দণ্ডায়মান চারটি শালবৃক্ষের কথা তুলে ধরেছেন।-অট্‌ঠকথা।

[128] সিক্খং সমাদিযী = তীসু সিক্খাসু পরিপূরকারী অহোসী। অর্থাৎ ত্রিবিধ শিক্ষা যথা অধিশীল, অধিচিত্ত ও অধিপ্রজ্ঞা পরিপূর্ণ করেছিল। অট্ঠকথা।

[129] দসাকারেহি—আর্য অষ্টাঙ্গিক মার্গ এবং জ্ঞান ও বিমুক্তিযোগে দশ প্রকার।

[130] বারাণসীস্থ এই ঋষিপতন মৃগদায় সারনাথে ভগবান প্রথম ধর্মচক্র প্রবর্তন করেন। আলচ্যে গ্রন্থেই এই ধর্মচক্র প্রবর্তন সূত্রটি সঙ্গীতিকারকগণ ধর্মচক্র প্রবর্তন বর্গের প্রথম সূত্র অর্থাৎ ১০৮১ নং সূত্রে সংযোজিত করেছেন। এটা অনাদি কাল হতেই বুদ্ধগণের ধর্মের প্রচার স্থান।

[131] এই বনকে সীংসপা বনও বলা হতো। এর অর্থ হচ্ছে অশোকবৃক্ষের বন।

[132] এর বর্তমান নাম রাজগীর। প্রাচীনকালে এটা গিরিব্রজ নামেও বিখ্যাত ছিল। রাজগীর পঞ্চ পর্বত অর্থাৎ বেভার, পণ্ডব, বৈপুল্য, গৃধ্রকূট ও ঋষিগিলি এই পঞ্চ পর্বত দ্বারা পরিবেষ্টিত আছে। আয়ুষ্মান মহাকাশ্যপ প্রায় অংশ বুদ্ধাস্থি রাজা অজাতশত্রু দ্বারা অতি আশ্চর্যরূপে এখানে নিধান করে রেখেছিলেন। মহাপরিনির্বাণ সূত্র, পৃ. ২৩৬।

[133] বুদ্ধ-বিজ্ঞানে পৃথিবীর গভীরতা ২৪০০০০ যোজন নির্ণিত হয়েছে। তন্মধ্যে ১২০০০০ যোজন পাংশু পৃথিবী ও ১২০০০০ যোজন শিলাময় পৃথিবী। পটিচ্চ-সমুপ্পাদ, পৃ. ৪, শ্রী প্রজ্ঞালোক স্থবির। দ্বে সতসহস্সানি চত্তারিস নহুতানি চ, এত্তকং বহলত্তেন সঙ্খাতাযং বসুন্ধরা অর্থাৎ এই বসুন্ধরা দুইলক্ষ চল্লিশ হাজার যোজন (ঘন যোজন) পরিমিত। তারই সংধারক (ধারণকারী)। বিশুদ্ধিমার্গ, পৃ. ২৪৪।