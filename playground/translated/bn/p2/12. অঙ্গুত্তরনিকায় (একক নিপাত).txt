সূত্রপিটকে অঙ্গুত্তরনিকায়

১. একক নিপাত
অনুবাদক : অধ্যাপক সুমঙ্গল বড়ুয়া

১. রূপাদি বর্গ
আমি এইরূপ শুনিয়াছি। এক সময় ভগবান শ্রাবস্তীতে জেতবনে (জেতবন নামক উদ্যানে) অনাথপিণ্ডিকের আরামে বাস করিতেছিলেন। তখন একদা ভগবান ভিক্ষুগণকে আহ্বান করিলেন, “হে ভিক্ষুগণ।” সেই ভিক্ষুগণ “ভদন্ত” বলিয়া প্রত্যুত্তর দিল। ভগবান বলিলেন :

১. “হে ভিক্ষুগণ, আমি অন্য এক রূপও দেখিতেছি না যাহা এইরূপ পুরুষের চিত্ত অধিকার করিয়া থাকে, যেমন : স্ত্রীরূপ; স্ত্রীরূপই হে ভিক্ষুগণ, পুরুষের চিত্ত অধিকার করিয়া থাকে।

২. হে ভিক্ষুগণ, আমি অন্য এক শব্দও দেখিতেছি না যাহা এইরূপ পুরুষের চিত্ত অধিকার করিয়া (মন ভুলাইয়া) থাকে, যেমন : স্ত্রীশব্দ; স্ত্রীশব্দই হে ভিক্ষুগণ, পুরুষের চিত্ত অধিকার করিয়া থাকে।

৩. হে ভিক্ষুগণ, আমি অন্য এক গন্ধও দেখিতেছি না যাহা এইরূপ পুরুষের চিত্ত অধিকার করিয়া থাকে, যেমন : স্ত্রীগন্ধ; স্ত্রীগন্ধই হে ভিক্ষুগণ, পুরুষের চিত্ত অধিকার করিয়া থাকে।

৪. হে ভিক্ষুগণ, আমি অন্য এক রসও দেখিতেছি না যাহা এইরূপ পুরুষের চিত্ত অধিকার করিয়া থাকে, যেমন : স্ত্রীরস; স্ত্রীরসই হে ভিক্ষুগণ, পুরুষের চিত্ত অধিকার করিয়া থাকে।

৫. হে ভিক্ষুগণ, আমি অন্য এক স্পর্শও দেখিতেছি না যাহা এইরূপ পুরুষের চিত্ত অধিকার করিয়া থাকে, যেমন : স্ত্রীর স্পর্শ; স্ত্রীর স্পর্শই হে ভিক্ষুগণ, পুরুষের চিত্ত অধিকার করিয়া থাকে।

৬. হে ভিক্ষুগণ, আমি অন্য এক রূপও দেখিতেছি না যাহা এইরূপ স্ত্রীর চিত্ত অধিকার করিয়া থাকে, যেমন : পুরুষরূপ; পুরুষরূপই হে ভিক্ষুগণ, স্ত্রীচিত্ত অধিকার করিয়া থাকে।

৭. হে ভিক্ষুগণ, আমি অন্য এক শব্দও দেখিতেছি না যাহা এইরূপ স্ত্রীচিত্ত অধিকার করিয়া থাকে, যেমন : পুরুষশব্দ; পুরুষশব্দই হে ভিক্ষুগণ, স্ত্রীচিত্ত অধিকার করিয়া থাকে।

৮. হে ভিক্ষুগণ, আমি অন্য এক গন্ধও দেখিতেছি না যাহা এইরূপ স্ত্রীচিত্ত অধিকার করিয়া থাকে, যেমন : পুরুষগন্ধ; পুরুষগন্ধই হে ভিক্ষুগণ, স্ত্রীচিত্ত অধিকার করিয়া থাকে।

৯. হে ভিক্ষুগণ, আমি অন্য এক রসও দেখিতেছি না যাহা এইরূপ স্ত্রীচিত্ত অধিকার করিয়া থাকে, যেমন : পুরুষরস; পুরুষরসই হে ভিক্ষুগণ, স্ত্রীচিত্ত অধিকার করিয়া থাকে।

১০. হে ভিক্ষুগণ, আমি অন্য এক স্পর্শও দেখিতেছি না যাহা এইরূপ স্ত্রীচিত্ত অধিকার করিয়া থাকে, যেমন : পুরুষস্পর্শ; পুরুষস্পর্শই হে ভিক্ষুগণ, স্ত্রীচিত্ত অধিকার করিয়া থাকে।”


 

২. নীবরণ প্রহান বর্গ
১. “হে ভিক্ষুগণ, আমি অন্য এক ধর্মও দেখিতেছি না যৎ প্রভাবে অনুৎপন্ন কামচ্ছন্দ (কাম্যবস্তু সেবনেচ্ছা, কামাভিলাষ) উৎপন্ন অথবা উৎপন্ন কামচ্ছন্দ বৃদ্ধি ও বৈপুল্য প্রাপ্ত হয়, যেমন : হে ভিক্ষুগণ, শুভনিমিত্ত (দোষকে দোষ বলিয়া গ্রহণ না করা) হে ভিক্ষুগণ, অযোনিস মনসিকার (জ্ঞানপূর্বক বিচার না করা)-বশত শুভনিমিত্ত গ্রহণ করিলে অনুৎপন্ন কামচ্ছন্দ উৎপন্ন হয় ও উৎপন্ন কামচ্ছন্দ বৃদ্ধি ও বৈপুল্য প্রাপ্ত হয়।

২. হে ভিক্ষুগণ, আমি অন্য এক ধর্মও দেখিতেছি না যাহার প্রভাবে অনুৎপন্ন ব্যাপাদ (হিংসা, পরের অনিষ্ট চিন্তন) উৎপন্ন হয় ও উৎপন্ন ব্যাপাদ বৃদ্ধি ও বৈপুল্য প্রাপ্ত হয়, যেমন : প্রতিঘ নিমিত্ত (ক্রোধ) হে ভিক্ষুগণ, অযোনিস মনসিকারবশত প্রতিঘ নিমিত্ত গ্রহণ করিলে অনুৎপন্ন ব্যাপাদ উৎপন্ন ও উৎপন্ন ব্যাপাদ বৃদ্ধি ও বৈপুল্য প্রাপ্ত হয়।

৩. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন থীনমিদ্ধ (আলস্য) উৎপন্ন হয় ও উৎপন্ন থীনমিদ্ধ (আলস্য) বৃদ্ধি ও বৈপুল্য প্রাপ্ত হয়, যেমন : অরতি (অনিচ্ছা), তন্দ্রা, বিজৃম্ভিকা (হাই তোলা), ভত্ত-সম্মদ (আহারের পর আলস্য), চিত্তের হীনত্ব (চিত্তের অকর্মণ্যভাব)। হে ভিক্ষুগণ, হীনচিত্ত ব্যক্তির অনুৎপন্ন আলস্য উৎপন্ন হয় ও উৎপন্ন আলস্য বৃদ্ধি ও বৈপুল্য প্রাপ্ত হয়।

৪. হে ভিক্ষুগণ, আমি অন্য এক ধর্মও দেখিতেছি না যাহার প্রভাবে অনুৎপন্ন ঔদ্ধত্য (চিত্তের উদ্ধত বা অস্থিরভাব) ও কৌকৃত্য (কৃত পাপের জন্য অনুতাপ) উৎপন্ন হয়, উৎপন্ন ঔদ্ধত্য-কৌকৃত্য বৃদ্ধি ও বৈপুল্য প্রাপ্ত হয়, যেমন : চিত্তের অনুপশম (অশান্তি) হে ভিক্ষুগণ, অশান্ত চিত্তে অনুৎপন্ন ঔদ্ধত্য-কৌকৃত্য উৎপন্ন হয় ও উৎপন্ন ঔদ্ধত্য-কৌকৃত্য বৃদ্ধি ও বৈপুল্য প্রাপ্ত হয়।

৫. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন বিচিকিৎসা (সন্দেহ) উৎপন্ন হয় ও উৎপন্ন বিচিকিৎসা বৃদ্ধি ও বৈপুল্য প্রাপ্ত হয়, যেমন : অযোনিস মনসিকার। অযোনিস মনসিকারবশত অনুৎপন্ন বিচিকিৎসা উৎপন্ন হয় ও উৎপন্ন বিচিকিৎসা বৃদ্ধি ও বৈপুল্য প্রাপ্ত হয়।

৬. হে ভিক্ষুগণ, আমি অন্য এক ধর্মও দেখিতেছি না যাহার প্রভাবে অনুৎপন্ন কামচ্ছন্দ (কামাভিলাষ) উৎপন্ন না হয় বা উৎপন্ন কামচ্ছন্দ প্রহীন (বিনষ্ট, পরিত্যক্ত) হয়, যেমন : অশুভ নিমিত্ত (দোষকে দোষ বলিয়া গ্রহণ)। হে ভিক্ষুগণ, যোনিস মনসিকার (জ্ঞানপূর্বক) অশুভ নিমিত্ত চিন্তা করিলে অনুৎপন্ন কামচ্ছন্দ উৎপন্ন হয় না ও উৎপন্ন কামচ্ছন্দ প্রহীন হয়।

৭. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন ব্যাপাদ (হিংসা) উৎপন্ন হয় না বা উৎপন্ন ব্যাপাদ প্রহীন হয়, যেমন : মৈত্রী-চিত্ত-বিমুক্তি। হে ভিক্ষুগণ, যোনিস মনসিকার (জ্ঞানপূর্বক) মৈত্রী-চিত্ত-বিমুক্তি মনে করিলে অনুৎপন্ন ব্যাপাদ উৎপন্ন হয় না ও উৎপন্ন ব্যাপাদ প্রহীন হয়।

৮. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন আলস্য উৎপন্ন হয় না বা উৎপন্ন আলস্য প্রহীন হয়, যেমন : আরম্ভ ধাতু (প্রথম আরব্ধ বীর্য, প্রথম উদ্যম, প্রথম উৎসাহ), নিষ্ক্রাম ধাতু, (বলবত্তর উৎসাহ-উদ্যম) ও পরাক্রম ধাতু, (অত্যধিক উৎসাহ)। হে ভিক্ষুগণ, আরব্ধবীর্য ব্যক্তির অনুৎপন্ন আলস্য উৎপন্ন হয় না ও উৎপন্ন আলস্য বিনষ্ট হয়।

৯. হে ভিক্ষুগণ, আমি অন্য এক ধর্মও দেখিতেছি না যাহার প্রভাবে অনুৎপন্ন ঔদ্ধত্য-কৌকৃত্য উৎপন্ন হয় না বা উৎপন্ন ঔদ্ধত্য-কৌকৃত্য পরিত্যক্ত হয়, যেমন : চিত্তের উপশম (মনের শান্তি)। হে ভিক্ষুগণ, উপশান্ত চিত্তে অনুৎপন্ন ঔদ্ধত্য-কৌকৃত্য উৎপন্ন হয় না ও উৎপন্ন ঔদ্ধত্য-কৌকৃত্য প্রহীন হয়।

১০. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন বিচিকিৎসা (সন্দেহ) উৎপন্ন হয় না বা উৎপন্ন বিচিকিৎসা প্রহীন হয়, যেমন : যোনিস মনসিকার (জ্ঞানপূর্বক বিচার) হে ভিক্ষুগণ, যোনিস মনসিকার প্রভাবে অনুৎপন্ন বিচিকিৎসা উৎপন্ন হয় না ও উৎপন্ন বিচিকিৎসা পরিত্যক্ত হয়।”


 

৩. অকর্মণীয় বর্গ
১. “হে ভিক্ষুগণ, আমি অন্য এক ধর্মও দেখিতেছি না যাহা অভাবিত (ভাবনাহীন, ধ্যানহীন) হইলে অকর্মণ্য হয়, যেমন : চিত্ত। হে ভিক্ষুগণ, চিত্ত অভাবিত হইলে অকর্মণ্য হয়।

২. হে ভিক্ষুগণ, আমি অন্য এক ধর্মও দেখিতেছি না যাহা ভাবিত (ভাবনাযুক্ত, ধ্যানপরায়ণ) হইলে কর্মণ্য হয় (কাজের যোগ্য হয়), যেমন : চিত্ত। হে ভিক্ষুগণ, চিত্ত ভাবিত হইলে কর্মণ্য হইয়া থাকে।

৩. হে ভিক্ষুগণ, আমি অন্য এক ধর্মও দেখিতেছি না যাহা অভাবিত হইলে মহা অনর্থ ঘটাইয়া থাকে, যেমন : চিত্ত। হে ভিক্ষুগণ, অভাবিত চিত্ত মহা অনর্থ ঘটাইয়া থাকে।

৪. হে ভিক্ষুগণ, আমি অন্য এক ধর্মও দেখিতেছি না যাহা ভাবিত হইলে মহা অর্থসাধক (উপকারক) হইয়া থাকে, যেমন : চিত্ত। হে ভিক্ষুগণ, ভাবিত চিত্ত মহা অর্থসাধক হইয়া থাকে।

৫. হে ভিক্ষুগণ, আমি অন্য এক ধর্মও দেখিতেছি না যাহা অভাবিত হইলে, অপ্রাদুর্ভূত হইলে মহা অনর্থ ঘটাইয়া থাকে, যেমন : চিত্ত। হে ভিক্ষুগণ, অভাবিত, অপ্রাদুর্ভূত চিত্ত মহা অনর্থ ঘটাইয়া থাকে।

৬. হে ভিক্ষুগণ, আমি অন্য এক ধর্মও দেখিতেছি না যাহা ভাবিত ও প্রাদুর্ভূত হইলে মহা অর্থসাধক হইয়া থাকে, যেমন : চিত্ত। হে ভিক্ষুগণ, ভাবিত ও প্রাদুর্ভূত চিত্ত মহান অর্থসাধক হইয়া থাকে।

৭. হে ভিক্ষুগণ, আমি অন্য এক ধর্মও দেখিতেছি না যাহা অভাবিত অবহুলীকৃত (পুনঃপুন না ভাবিত) হইলে মহা অনর্থ ঘটাইয়া থাকে, যেমন : চিত্ত। হে ভিক্ষুগণ, অভাবিত ও অবহুলীকৃত চিত্ত মহা অনর্থ ঘটাইয়া থাকে।

৮. হে ভিক্ষুগণ, আমি অন্য এক ধর্মও দেখিতেছি না যাহা ভাবিত বহুলীকৃত হইলে মহা অর্থসাধক হয়, যেমন : চিত্ত। হে ভিক্ষুগণ, ভাবিত ও বহুলীকৃত চিত্ত মহা অর্থসাধক হইয়া থাকে।

৯. হে ভিক্ষুগণ, আমি অন্য এক ধর্মও দেখিতেছি না যাহা অভাবিত ও অবহুলীকৃত হইলে দুঃখদায়ক হইয়া থাকে, যেমন : চিত্ত। হে ভিক্ষুগণ, অভাবিত ও অবহুলীকৃত চিত্ত দুঃখাবহ হইয়া থাকে।

১০. হে ভিক্ষুগণ, আমি অন্য এক ধর্মও দেখিতেছি না যাহা ভাবিত ও বহুলীকৃত হইলে সুখাবহ হইয়া থাকে, যেমন : চিত্ত। হে ভিক্ষুগণ, ভাবিত ও বহুলীকৃত চিত্ত সুখাবহ হইয়া থাকে।”


 

৪. অদান্ত বর্গ
১. “হে ভিক্ষুগণ, আমি অন্য কোনো এক ধর্ম দেখিতেছি না যাহা অদমিত থাকিলে মহা অনর্থ ঘটাইয়া থাকে, যেমন : চিত্ত। হে ভিক্ষুগণ, অদমিত চিত্ত মহা-অনর্থ ঘটাইয়া থাকে।

২. হে ভিক্ষুগণ, আমি অন্য এক ধর্মও দেখিতেছি না যাহা দমিত হইলে মহান অর্থসাধক হইয়া থাকে, যেমন : চিত্ত। হে ভিক্ষুগণ, দমিত চিত্ত মহান অর্থসাধক হইয়া থাকে।

৩. হে ভিক্ষুগণ, আমি অন্য এক ধর্মও দেখিতেছি না যাহা অগুপ্ত থাকিলে মহা অনর্থ ঘটাইয়া থাকে, যেমন : চিত্ত। হে ভিক্ষুগণ, অগুপ্ত চিত্ত মহা-অনর্থ ঘটাইয়া থাকে।

৪. হে ভিক্ষুগণ, আমি অন্য এক ধর্মও দেখিতেছি না যাহা গুপ্ত হইলে মহান অর্থসাধক হইয়া থাকে, যেমন : চিত্ত। হে ভিক্ষুগণ, গুপ্ত চিত্ত মহান অর্থসাধক হইয়া থাকে।

৫. হে ভিক্ষুগণ, আমি অন্য এক ধর্মও দেখিতেছি না যাহা অরক্ষিত থাকিলে মহা-অনর্থ ঘটাইয়া থাকে, যেমন : চিত্ত। হে ভিক্ষুগণ, অরক্ষিত চিত্ত মহা-অনর্থ ঘটাইয়া থাকে।

৬. হে ভিক্ষুগণ, আমি অন্য এক ধর্মও দেখিতেছি না যাহা রক্ষিত হইলে মহান অর্থসাধক হইয়া থাকে, যেমন : চিত্ত। হে ভিক্ষুগণ, রক্ষিত চিত্ত মহান অর্থসাধক হইয়া থাকে।

৭. হে ভিক্ষুগণ, আমি অন্য এক ধর্মও দেখিতেছি না যাহা অনাচ্ছাদিত থাকিলে মহা-অনর্থ ঘটাইয়া তাকে, যেমন : চিত্ত। হে ভিক্ষুগণ, অসংবৃত চিত্ত মহা-অনর্থ ঘটাইয়া থাকে।

৮. হে ভিক্ষুগণ, আমি অন্য এক ধর্মও দেখিতেছি না যাহা সংবৃত হইলে মহান অর্থসাধক হইয়া থাকে, যেমন : চিত্ত। হে ভিক্ষুগণ, সংবৃত চিত্ত মহান অর্থসাধক হইয়া থাকে।

৯. হে ভিক্ষুগণ, আমি অন্য এক ধর্মও দেখিতেছি না যাহা অদমিত, অগুপ্ত, অরক্ষিত, অসংবৃত থাকিলে মহা-অনর্থ ঘটাইয়া থাকে, যেমন : চিত্ত। হে ভিক্ষুগণ, অদমিত, অগুপ্ত, অরক্ষিত, অসংবৃত চিত্ত মহা-অনর্থ ঘটাইয়া থাকে।

১০. হে ভিক্ষুগণ, আমি অন্য এক ধর্মও দেখিতেছি না যাহা দমিত, গুপ্ত, রক্ষিত, সংবৃত হইলে মহান অর্থসাধক হইয়া থাকে, যেমন : চিত্ত। হে ভিক্ষুগণ, দমিত, গুপ্ত, রক্ষিত ও সংবৃত চিত্ত মহান অর্থসাধক হইয়া থাকে।”


 

৫. প্রণিহিত অচ্ছ বর্গ
১. “হে ভিক্ষুগণ, যে শালি-শূল (সালিসুক) বা যব-শূল (যবসুক) ঊর্ধ্বমুখে স্থির নয়, হস্তের দ্বারা জড়াইয়া ধরিলে বা পদদলিত করিলে যেমন ঊর্ধ্বমুখে স্থিত নয় বলিয়া তাহা হস্তপদ বিদ্ধ করিবে বা রক্ত উৎপাদন করিবে এইরূপ সম্ভাবনা নাই, সেইরূপ মিথ্যা প্রণিহিত (রাগাদি দোষযুক্ত) চিত্তে কোনো ভিক্ষু অবিদ্যা (অজ্ঞতা) ভেদ করিবে, বিদ্যা উৎপাদন করিবে, নির্বাণ সাক্ষাৎকার (প্রত্যক্ষ) করিবে, ইহা অসম্ভব। তাহার কারণ কী? হে ভিক্ষুগণ, চিত্তের মিথ্যা প্রণিধিবশত।

২. হে ভিক্ষুগণ, যে শালি-শূল বা যব-শূল ঊর্ধ্বমুখে স্থিত, হস্তদ্বারা জড়াইয়া ধরিলে বা পদদলিত করিলে যেমন ঊর্ধ্বমুখে স্থিত বলিয়া তাহা হস্তপদ বিদ্ধ করিতে পারে বা রক্ত উৎপাদন করিতে পারে, সেইরূপ সম্যক প্রণিহিত (রাগাদি দোষ হইতে মুক্ত) চিত্তে কোনো ভিক্ষু অবিদ্যা ভেদ করিবে, বিদ্যা উৎপাদন করিবে, নির্বাণ সাক্ষাৎকার (প্রত্যক্ষ) করিবে ইহা সম্ভব। তাহার কারণ কী? হে ভিক্ষুগণ, চিত্তের সম্যক প্রণিধিবশত (ইহার কারণ)।

৩. হে ভিক্ষুগণ, কোনো কোনো প্রদুষ্ট-চিত্ত (অবিদ্যাদি দোষযুক্ত) ব্যক্তির চিত্তকে আমার চিত্ত দ্বারা তন্ন তন্ন করিয়া অনুসন্ধানে আমি জানি যে যদি এই সময়ে এই ব্যক্তির মৃত্যু হয় তবে আহৃত হইয়া নিক্ষিপ্ত দ্রব্যের ন্যায় সে নিরয়ে পড়িবে। তাহার কারণ কী? কারণ হে ভিক্ষুগণ, তাহার চিত্ত প্রদুষ্ট। চিত্ত প্রদোষ হেতু, হে ভিক্ষুগণ, ইহলোকে কোনো সত্ত্ব কায়ভেদে বা মৃত্যুর পর এইরূপে দুর্গতি, অপায়, বিনিপাত, নিরয়ে উৎপন্ন হইয়া থাকে।

৪. হে ভিক্ষুগণ, কোনো কোনো প্রসন্নচিত্ত ব্যক্তির চিত্তকে আমার চিত্ত দ্বারা তন্ন তন্ন করিয়া অনুসন্ধানে আমি জানি যে যদি এই সময়ে এই ব্যক্তির মৃত্যু হয় তবে আহৃত হইয়া নিক্ষিপ্ত দ্রব্যের ন্যায় সে স্বর্গে উৎপন্ন হইবে। তাহার কারণ কী? কারণ হে ভিক্ষুগণ, তাহার চিত্ত প্রসন্ন। চিত্তের প্রসাদ হেতু হে ভিক্ষুগণ, ইহলোকে কোনো কোনো সত্ত্ব কায়ভেদে বা মৃত্যুর পর সুগতি স্বর্গলোকে উৎপন্ন হইয়া থাকে।

৫. হে ভিক্ষুগণ, আবিলপূর্ণ, আলোড়িত ও পঙ্কযুক্ত (উদক) হ্রদের তীরে দাঁড়াইয়া যেমন চক্ষুষ্মান পুরুষ শুক্তি, শম্বুক, শর্করা (ক্ষুদ্র ক্ষুদ্র প্রস্তরখণ্ড), কঠর (ভগ্ন মৃন্ময় পাত্রাদির টুকরা) ও মৎস্যগুম্ব চলিতে বা স্থিরভাবে থাকিতে দেখে না-তাহার কারণ কী? উদকের আবিলতাবশত সেইরূপ হে ভিক্ষুগণ, আবিল চিত্তে সেই ভিক্ষু স্বার্থ জ্ঞাত হইবে বা পরার্থ জ্ঞাত হইবে বা উভয়ার্থ জ্ঞাত হইবে, ধ্যান-বিদর্শন-মার্গফল (উত্তরিমনুস্‌সধম্মা), দিব্যচক্ষুজ্ঞান, বিদর্শনজ্ঞান, মার্গজ্ঞান (স্রোতাপত্ত্যাদি মার্গজ্ঞান), ফলজ্ঞান (স্রোতাপত্ত্যাদি ফলজ্ঞান) ও প্রত্যবেক্ষণ জ্ঞান সাক্ষাৎকার (প্রত্যক্ষ) করিবে এইরূপ সম্ভাবনা নাই। ইহার কারণ কী? হে ভিক্ষুগণ, চিত্তের আবিলতাই ইহার কারণ।

৬. হে ভিক্ষুগণ, স্বচ্ছ, বিপ্রসন্ন, অনাবিল (উদক) হ্রদের তীরে দাঁড়াইয়া যেমন চক্ষুষ্মান পুরুষ শুক্তি, শম্বুক, শর্করা, কঠর ও মৎস্যগুম্ব চলিতে বা স্থিরভাবে থাকিতে দেখে-ইহার কারণ কী? উদকের অনাবিলতাবশত; সেইরূপ হে ভিক্ষুগণ, যেই ভিক্ষু অনাবিল চিত্তে স্বার্থ জ্ঞাত হইবে বা পরার্থ হইবে অথবা উভয়ার্থ জ্ঞাত হইবে, ধ্যান-বিদর্শন-মার্গফল, দিব্যচক্ষুজ্ঞান, বিদর্শনজ্ঞান, মার্গজ্ঞান, ফলজ্ঞান ও প্রত্যবেক্ষণজ্ঞান সাক্ষাৎকার করিবে ইহা সম্ভব। ইহার কারণ কী? চিত্তের অনাবিলতা।

৭. হে ভিক্ষুগণ, এই যে বৃক্ষসমূহ দেখিতেছ মৃদুতা, কর্মণ্যতায় (কার্য উপযোগিতায়) চন্দন যেমন তাহাদের মধ্যে শ্রেষ্ঠ, সেইরূপ আমি এক ধর্মও দেখিতেছি না যাহা ভাবিত ও বহুলীকৃত হইলে এইরূপ মৃদু ও কোমল হয়, যেমন : চিত্ত। হে ভিক্ষুগণ, ভাবিত ও বহুলীকৃত চিত্ত মৃদু ও কর্মণ্য (কর্মোপযোগী) হয়।

৮. হে ভিক্ষুগণ, আমি অন্য এক ধর্মও দেখিতেছি না যাহা সহজে পরিবর্তনশীল, যেমন : চিত্ত। চিত্ত যে কীরূপ সহজে পরিবর্তনশীল তাহার উপমা পাওয়া দুষ্কর।

৯. হে ভিক্ষুগণ, এই চিত্ত প্রভাস্বর (পরিশুদ্ধ), কিন্তু তাহা আগন্তুক ক্লেশ (লোভাদি) দ্বারা উপক্লিষ্ট হয়।

১০. হে ভিক্ষুগণ, এই চিত্ত প্রভাস্বর, কিন্তু তাহা আগন্তুক ক্লেশ হইতে বিমুক্ত।”


 

৬. অচ্ছরা সংঘাত (অঙ্গুলি আঘাত) বর্গ
১. “হে ভিক্ষুগণ, এই চিত্ত প্রভাস্বর (পরিশুদ্ধ), কিন্তু তাহা আগন্তুক (বহিরাগত) ক্লেশসমূহ (লোভাদি) দ্বারা উপক্লিষ্ট (দূষিত) হয়। অশ্রুতবান (অজ্ঞানী) পৃথগ্‌জন (সাধারণ লোক) তাহা যথাভূত জানে না। এই হেতু অশ্রুতবান পৃথগ্‌জনের চিত্ত-ভাবনা নাই বলিয়া বলি।

২. হে ভিক্ষুগণ, এই চিত্ত প্রভাস্বর কিন্তু তাহা আগন্তুক ক্লেশ রাশি দ্বারা দূষিত হয়। শ্রুতবান (পণ্ডিত) আর্যশ্রাবকগণ (মার্গ ও ফললাভী অষ্টক) তাহা যথাভূত জানে, এই হেতু তাহাদের চিত্তভাবনা আছে বলিয়া বলি।

৩. হে ভিক্ষুগণ, দুই অঙ্গুলি প্রহার দ্বারা শব্দ করিতে যতক্ষণ সময় লাগে ততক্ষণ মাত্র সময়ও যদি কোনো ভিক্ষু (সর্ব জীবের প্রতি মৈত্রী) ভাবনা করে তাহা হইলেও বলা যায় যে, সেই ভিক্ষু ধ্যান হীন হইয়া বিহার করেন না, শাস্তার (বুদ্ধের) শাসন মান্য করে, তাঁহার উপদেশ পালন করে এবং অমোঘ (সার্থক) রাষ্ট্রপিণ্ড (পরদত্ত অন্ন) ভোগ করে, আর যে বেশিক্ষণ মৈত্রী ভাবনা করে তাহার তো কথাই নাই।

৪. হে ভিক্ষুগণ, দুই অঙ্গুলি প্রহার দ্বারা শব্দ করিতে যতক্ষণ সময় লাগে ততক্ষণ সময়ও যদি কোনো ভিক্ষু মৈত্রীচিত্ত উৎপাদন করে তাহা হইলেও বলা যায় যে, সেই ভিক্ষু ধ্যানহীন হইয়া বিহার করেন না, বুদ্ধের শাসন মান্য করে, তাঁহার উপদেশ পালন করে এবং সার্থক পরদত্ত অন্ন ভোগ করে। আর যে ততোধিক করে তাহা কে বর্ণনা করিবে?

৫. হে ভিক্ষুগণ, দুই অঙ্গুলি প্রহার দ্বারা শব্দ করিতে যতক্ষণ সময় লাগে ততক্ষণ সময়ও যদি কোনো ভিক্ষু মৈত্রীচিত্ত পোষণ করে তাহা হইলেও বলা যায় যে, সেই ভিক্ষু ধ্যানহীন হইয়া বিহার করে না, বুদ্ধের শাসন মান্য করে, তাঁহার উপদেশ পালন করে এবং সার্থক পরদত্ত অন্ন ভোগ করে, আর যে বেশিক্ষণ মৈত্রী ভাবনা করে তাহার তো কথাই নাই।

৬. “হে ভিক্ষুগণ, যেই যেই ধর্ম অকুশল, অকুশলভাগী (অকুশলের ভজনাকারী), অকুশল পক্ষীয় তাহার মন পূর্বগামী, মন যে সকল ধর্মের প্রথমে উৎপন্ন হয়। তৎপশ্চাৎ অকুশলধর্মসমূহ উৎপন্ন হইয়া থাকে।

৭. হে ভিক্ষুগণ, যেই যেই ধর্ম কুশল, কুশলভাগী, কুশলপক্ষীয় সেইগুলি মন পূর্বগামী, মন সেই সকল ধর্মের প্রথমে উৎপন্ন হয়। তৎপশ্চাৎ কুশলধর্মসমূহ উৎপন্ন হইয়া থাকে।

৮. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন অকুশলধর্ম উৎপন্ন হয় বা উৎপন্ন কুশলধর্ম পরিহানি (বিনাশ) প্রাপ্ত হয়, যেমন হে ভিক্ষুগণ, প্রমাদ। প্রমত্তের হে ভিক্ষুগণ, অনুৎপন্ন অকুশলধর্ম উৎপন্ন হয় ও উৎপন্ন কুশলধর্ম বিনাশ প্রাপ্ত হয়।

৯. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন কুশলধর্মসমূহ উৎপন্ন হয় বা উৎপন্ন অকুশলধর্মসমূহ বিনষ্ট হয়, যেমন হে ভিক্ষুগণ, অপ্রমাদ। হে ভিক্ষুগণ, অপ্রমাদীর অনুৎপন্ন কুশলধর্ম উৎপন্ন হয় ও উৎপন্ন অকুশলধর্ম পরিহানি প্রাপ্ত হয়।

১০. হে ভিক্ষুগণ, আমি অন্য এক ধর্মও দেখিতে পাইতেছি না যৎপ্রভাবে অনুৎপন্ন অকুশলধর্ম উৎপন্ন হয় বা উৎপন্ন কুশলধর্ম পরিহানি প্রাপ্ত হয়, যেমন : কৌসিদ্য (অলসতা)। হে ভিক্ষুগণ, অলস ব্যক্তির অনুৎপন্ন অকুশলধর্মসমূহ উৎপন্ন হয় ও উৎপন্ন কুশলধর্ম পরিহানি প্রাপ্ত হয়।”


 

৭. আরব্ধবীর্য্যাদি বর্গ
১. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন কুশলধর্ম উৎপন্ন হয় বা উৎপন্ন অকুশলধর্ম পরিহানি প্রাপ্ত হয়, যেমন : বীর্য্যারম্ভ। হে ভিক্ষুগণ, আরব্ধবীর্য ব্যক্তির অনুৎপন্ন কুশলধর্ম উৎপন্ন হয় ও উৎপন্ন অকুশলধর্ম পরিহানি প্রাপ্ত হয়।

২. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন অকুশলধর্ম (পাপ) উৎপন্ন হয় বা উৎপন্ন কুশলধর্ম বিনাশ প্রাপ্ত হয়, যেমন : মহেচ্ছতা (মহালোভ, অতিলোভ, বেশি পাওয়ার ইচ্ছা)। ভিক্ষুগণ, মহেচ্ছক (অতি লোভী) ব্যক্তির অনুৎপন্ন অকুশলধর্ম উৎপন্ন হয় বা উৎপন্ন কুশলধর্ম পরিহানি প্রাপ্ত হয়।

৩. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন কুশলধর্ম উৎপন্ন হয় বা উৎপন্ন অকুশলধর্ম পরিহানি প্রাপ্ত হয়, যেমন : অল্পেচ্ছুতা। ভিক্ষুগণ, অল্পেচ্ছু ব্যক্তির অনুৎপন্ন কুশলধর্ম উৎপন্ন হয় ও উৎপন্ন অকুশলধর্ম পরিহানি প্রাপ্ত হয়।

৪. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন অকুশলধর্ম উৎপন্ন হয় বা উৎপন্ন কুশলধর্ম পরিহানি প্রাপ্ত হয়, যেমন : অসন্তুষ্টিতা (অসন্তোষ) ভিক্ষুগণ, অসন্তুষ্ট ব্যক্তির অনুৎপন্ন অকুশলধর্ম উৎপন্ন হয় ও উৎপন্ন কুশলধর্ম বিনাশ প্রাপ্ত হয়।

৫. হে ভিক্ষুগণ, আমি অন্য এক ধর্মও দেখিতে পাইতেছি না যাহার প্রভাবে অনুৎপন্ন কুশলধর্মসমূহ উৎপন্ন হয় বা উৎপন্ন অকুশলধর্মসমূহ বিনাশ প্রাপ্ত হয়, যেমন : ভিক্ষুগণ, সন্তুষ্টিতা (সন্তোষ)। হে ভিক্ষুগণ, সন্তুষ্ট ব্যক্তির অনুৎপন্ন কুশলধর্মসমূহ উৎপন্ন হয় ও উৎপন্ন অকুশলধর্মসমূহ পরিহানি প্রাপ্ত হয়।

৬. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন অকুশলধর্মসমূহ উৎপন্ন হয় বা উৎপন্ন কুশলধর্মসমূহ ক্ষয় প্রাপ্ত হয়, যেমন : ভিক্ষুগণ, অযোনিস মনসিকার (জ্ঞানপূর্বক বিচার না করা)। ভিক্ষুগণ, অযোনিস মনসিকারবশত অনুৎপন্ন অকুশলধর্মসমূহ উৎপন্ন হয় ও উৎপন্ন কুশলধর্ম বিনাশ প্রাপ্ত হয়।

৭. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন কুশলধর্ম উৎপন্ন হয় বা উৎপন্ন অকুশলধর্মসমূহ পরিহানি প্রাপ্ত হয়, যেমন : যোনিস মনসিকার (জ্ঞানপূর্বক বিচার করা)। ভিক্ষুগণ, যোনিস মনসিকারবশত অনুৎপন্ন কুশলধর্মসমূহ উৎপন্ন হয় ও উৎপন্ন অকুশলধর্মসমূহ ক্ষয় প্রাপ্ত হয়।

৮. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন অকুশলধর্মসমূহ উৎপন্ন হয় বা উৎপন্ন অকুশলধর্মসমূহ পরিহানি প্রাপ্ত হয়, যেমন : ভিক্ষুগণ, অসম্প্রজ্ঞান (মোহ)। হে ভিক্ষুগণ, অসম্প্রজ্ঞানীর (মোহিত ব্যক্তির) অনুৎপন্ন অকুশলধর্মসমূহ উৎপন্ন হয় এবং উৎপন্ন কুশলধর্মসমূহ পরিহানি প্রাপ্ত হয়।

৯. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন কুশলধর্মসমূহ উৎপন্ন হয় বা উৎপন্ন অকুশলধর্মসমূহ পরিহানি প্রাপ্ত হয়, যেমন : ভিক্ষুগণ, সম্প্রজ্ঞান (প্রজ্ঞা)। ভিক্ষুগণ, সম্প্রজ্ঞানীর (প্রজ্ঞাবানের) অনুৎপন্ন কুশলধর্মসমূহ উৎপন্ন হয় ও উৎপন্ন অকুশলধর্মসমূহ বিনাশ প্রাপ্ত হয়।

১০. হে ভিক্ষুগণ, আমি অন্য এক ধর্মও দেখিতেছি না যৎপ্রভাবে অনুৎপন্ন অকুশলধর্মসমূহ উৎপন্ন হয় বা উৎপন্ন কুশলধর্মসমূহ বিনষ্ট হয়, যেমন : ভিক্ষুগণ, পাপমিত্রতা। ভিক্ষুগণ, পাপমিত্রের সঙ্গে বাসকারী ব্যক্তির অনুৎপন্ন অকুশলধর্মসমূহ উৎপন্ন হয় ও উৎপন্ন কুশলধর্মসমূহ বিনষ্ট হয়।”


 

৮. কল্যাণমিত্রাদি বর্গ
১. “হে ভিক্ষুগণ, কল্যাণমিত্রতা (সৎসঙ্গ) ব্যতীত আমি অন্য এক ধর্মও দেখিতেছি না যৎপ্রভাবে অনুৎপন্ন কুশলধর্ম (গুণ)-সমূহ উৎপন্ন হয় বা উৎপন্ন অকুশলধর্মসমূহ পরিহানি প্রাপ্ত হয়, যেমন : কল্যাণমিত্রতা। ভিক্ষুগণ, কল্যাণমিত্রের (সাধুসঙ্গে বাসকারীর) অনুৎপন্ন কুশলধর্মসমূহ উৎপন্ন হয় ও উৎপন্ন অকুশলধর্মসমূহ ক্ষয়প্রাপ্ত হয়।

২. হে ভিক্ষুগণ, অকুশলধর্মে আসক্তি ও কুশলধর্মে বিরক্তি ব্যতীত আমি অন্য এক ধর্মও দেখিতেছি না যাহার প্রভাবে অনুৎপন্ন অকুশলধর্মসমূহ উৎপন্ন হয় বা উৎপন্ন কুশলধর্মসমূহ পরিহানি প্রাপ্ত হয়। ভিক্ষুগণ, অকুশলধর্মে আসক্তি ও কুশলধর্মে বিরক্তিবশত অনুৎপন্ন অকুশলধর্মসমূহ উৎপন্ন হয় ও উৎপন্ন কুশলধর্মসমূহ বিনষ্ট হয়।

৩. হে ভিক্ষুগণ, কুশলধর্মে আসক্তি ও অকুশলধর্মে বিরক্তি ব্যতীত আমি অন্য এক ধর্মও দেখিতেছি না যাহার প্রভাবে অনুৎপন্ন কুশলধর্মসমূহ উৎপন্ন হয় বা উৎপন্ন অকুশলধর্মসমূহ পরিহানি প্রাপ্ত হয়। হে ভিক্ষুগণ, কুশলধর্মে আসক্তি ও অকুশলধর্মে বিরক্তিবশত অনুৎপন্ন কুশলধর্মসমূহ উৎপন্ন হয় ও উৎপন্ন অকুশলধর্মসমূহ বিনষ্ট হয়।

৪. হে ভিক্ষুগণ, অযোনিস মনসিকার (অজ্ঞানপূর্বক বিচার) ব্যতীত আমি অন্য এক ধর্মও দেখিতেছি না যাহার প্রভাবে অনুৎপন্ন বোধ্যঙ্গ (বোধি লাভের জন্য প্রতিপাল্য সপ্ত বিষয়) উৎপন্ন হয় না বা উৎপন্ন বোধ্যঙ্গ ভাবনা বলে পূর্ণতা প্রাপ্ত হয় না। হে ভিক্ষুগণ, অজ্ঞানপূর্বক ধ্যানবশত অনুৎপন্ন বোধ্যঙ্গ উৎপন্ন হয় না ও উৎপন্ন বোধ্যঙ্গ ভাবনা বলে পূর্ণতা প্রাপ্ত হয় না।

৫. হে ভিক্ষুগণ, যোনিস মনসিকার ব্যতীত আমি অন্য এক ধর্মও দেখিতেছি না যাহার প্রভাবে অনুৎপন্ন বোধ্যঙ্গ উৎপন্ন হয় বা উৎপন্ন বোধ্যঙ্গ ভাবনা বলে পূর্ণতা প্রাপ্ত হয়। হে ভিক্ষুগণ, জ্ঞানপূর্বক ধ্যানবশত অনুৎপন্ন বোধ্যঙ্গ উৎপন্ন হয় ও উৎপন্ন বোধ্যঙ্গ ভাবনা বলে পূর্ণতা প্রাপ্ত হয়।

৬. হে ভিক্ষুগণ, জ্ঞাতি পরিহানি (বিনাশ) অতি সামান্য পরিহানি, প্রজ্ঞা পরিহানিতেই সর্বাপেক্ষা অধিক ক্ষতি।

৭. হে ভিক্ষুগণ, জ্ঞাতিবৃদ্ধি সামান্য মাত্র বৃদ্ধি, প্রজ্ঞা বৃদ্ধিই সর্বোৎকৃষ্ট। এই হেতু হে ভিক্ষুগণ, (তোমাদের) “প্রজ্ঞা বৃদ্ধিতে বর্ধিত হইব” এইরূপ শিক্ষা করা কর্তব্য।

৮. হে ভিক্ষুগণ, সম্পত্তি পরিহানি সামান্যমাত্র পরিহানি, প্রজ্ঞা পরিহানি সর্বাপেক্ষা অধিক পরিহানি।

৯. হে ভিক্ষুগণ, ভোগবৃদ্ধি (ভোগ্য-বস্তুর বৃদ্ধি) সামান্য মাত্র বৃদ্ধি, প্রজ্ঞাবৃদ্ধিই সর্বাপেক্ষা শ্রেষ্ঠ বৃদ্ধি। তদ্ধেতু ভিক্ষুগণ, তোমাদের “প্রজ্ঞাবৃদ্ধিতে বর্ধিত হইব” এইরূপ শিক্ষা করা কর্তব্য।

১০. হে ভিক্ষুগণ, যশ পরিহানি সামান্য মাত্র পরিহানি, প্রজ্ঞা পরিহানি সর্বাপেক্ষা অধিক পরিহানি।”


 

৯. প্রমাদাদি বর্গ
১. “হে ভিক্ষুগণ, যশবৃদ্ধি সামান্য মাত্র বৃদ্ধি, প্রজ্ঞাবৃদ্ধিই সর্বোত্তম বৃদ্ধি। তদ্ধেতু হে ভিক্ষুগণ, তোমাদের “প্রজ্ঞা বৃদ্ধিতে বর্ধিত হইব” এইরূপ শিক্ষা করা কর্তব্য।

২. হে ভিক্ষুগণ, আমি অন্য এক ধর্ম দেখিতে পাইতেছি না যাহা এইরূপ মহা অনিষ্টকর হইয়া থাকে, যেমন : প্রমাদ। ভিক্ষুগণ, প্রমাদ মহা অনর্থকর হইয়া থাকে।

৩. ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অর্থসাধক হইয়া থাকে, যেমন : অপ্রমাদ। ভিক্ষুগণ, অপ্রমাদ মহান অর্থসাধক হইয়া থাকে।

৪. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অনর্থসাধক হইয়া থাকে, যেমন : অলসতা। ভিক্ষুগণ, অলসতা মহা অনর্থসাধক হইয়া থাকে।

৫. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অর্থসাধক হইয়া থাকে, যেমন : বীর্য্যারম্ভ। ভিক্ষুগণ, বীর্য্যারম্ভ মহান অর্থসাধক হইয়া থাকে।

৬. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অনর্থসাধক হইয়া থাকে, যেমন : মহেচ্ছতা (অতি লোভ)। ভিক্ষুগণ, অতি লোভ মহা অনর্থসাধক হইয়া থাকে।

৭. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহা অর্থসাধক হইয়া থাকে, যেমন : অল্পেচ্ছুতা। ভিক্ষুগণ, সামান্যে তুষ্টি মহান অর্থসাধক হইয়া থাকে।

৮. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহা অনর্থসাধক হইয়া থাকে, যেমন : অসন্তুষ্টিতা। ভিক্ষুগণ, অসন্তুষ্টিতা মহা অনর্থসাধক হইয়া থাকে।

৯. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অর্থসাধক হইয়া থাকে, যেমন : সন্তুষ্টিতা। ভিক্ষুগণ, সন্তুষ্টিতা মহান অর্থসাধক হইয়া থাকে।

১০. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহা অনর্থসাধক হইয়া থাকে, যেমন : অজ্ঞানতাজনিত মনঃকর্ম।” ভিক্ষুগণ, “অজ্ঞানতাজনিত মনঃকর্ম” মহা অনর্থসাধক হইয়া থাকে।

১১. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অর্থসাধক হইয়া থাকে, যেমন : জ্ঞানপূর্বক মনঃকর্ম। ভিক্ষুগণ, জ্ঞানপূর্বক মনঃকর্ম মহান অর্থসাধক হইয়া থাকে।

১২. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহা অনর্থকর হইয়া থাকে, যেমন : অসম্প্রজ্ঞান (আরব্ধকার্যে অমনোনিবেশ)। ভিক্ষুগণ, অসম্প্রজ্ঞান মহা অনর্থসাধক হইয়া থাকে।

১৩. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অর্থসাধক হইয়া থাকে, যেমন : সম্প্রজ্ঞান। ভিক্ষুগণ, সম্প্রজ্ঞান মহান অর্থসাধক হইয়া থাকে।

১৪. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহা অনর্থসাধক হইয়া থাকে, যেমন : পাপমিত্রতা। ভিক্ষুগণ, পাপমিত্রতা মহা অনর্থসাধক হইয়া থাকে।

১৫. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অর্থসাধক হইয়া থাকে, যেমন : কল্যাণমিত্রতা। ভিক্ষুগণ, কল্যাণমিত্রতা মহান অর্থসাধক হইয়া থাকে।

১৬. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহা অনর্থসাধক হইয়া থাকে, যেমন : অকুশল কর্মে সানুরক্তি এবং কুশল কর্মে অননুরক্তি। ভিক্ষুগণ, অকুশল কর্মে অনুরক্তি এবং কুশল কর্মে অননুরক্তি মহা অনর্থসাধক হইয়া থাকে।

১৭. হে ভিক্ষুগণ, আমি অন্য এক ধর্মও দেখিতেছি না যাহা এইরূপ মহান অর্থসাধক হইয়া থাকে, যেমন : কুশল কর্মে অনুরক্তি এবং অকুশল কর্মে অননুরক্তি। ভিক্ষুগণ, কুশল কর্মে আসক্তি এবং অকুশল কর্মে অনাসক্তি মহান অর্থসাধক হইয়া থাকে।


 

১০. দ্বিতীয় প্রমাদাদি বর্গ

১. “হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি প্রমাদের ন্যায় মহা অনর্থকর অন্য এক কারণও দেখিতেছি না। ভিক্ষুগণ, প্রমাদ মহা অনর্থকর হইয়া থাকে।

২. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি অপ্রমাদের ন্যায় মহান হিতকর অন্য এক কারণও দেখিতেছি না। ভিক্ষুগণ, অপ্রমাদ মহান হিতকর হইয়া থাকে।

৩. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি অলসতার ন্যায় অন্য এক কারণও দেখিতেছি না যাহা এইরূপ মহা অনর্থকর হইয়া থাকে, যেমন : অলসতা। অলসতা হে ভিক্ষুগণ, মহা অনর্থকর হইয়া থাকে।

৪. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি বীর্য্যারম্ভের ন্যায় অন্য এক কারণও দেখিতেছি না যাহা এইরূপ মহান হিতকর হইয়া থাকে। ভিক্ষুগণ, বীর্য্যারম্ভ মহান হিতকর হইয়া থাকে।

৫. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি মহেচ্ছতার ন্যায় অন্য এক কারণও দেখিতেছি না যাহা এইরূপ মহা অনর্থকর হইয়া থাকে। ভিক্ষুগণ, মহেচ্ছতা বা অতি লোভ মহা অনর্থকর হইয়া থাকে।

৬. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি অল্পে তুষ্টির ন্যায় অন্য এক কারণও দেখিতেছি না যাহা মহান অর্থকর হইয়া থাকে। ভিক্ষুগণ, অল্পেচ্ছতা মহা অর্থকর হইয়া থাকে।

৭. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি অসন্তোষের ন্যায় অন্য এক কারণও দেখিতেছি না যাহা মহা অনর্থকর হইয়া থাকে। ভিক্ষুগণ, অসন্তোষ মহা অনর্থকর হইয়া থাকে।

৮. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি সন্তুষ্টির ন্যায় অন্য এক কারণও দেখিতেছি না যাহা মহান অর্থকর হইয়া থাকে। সন্তুষ্টি ভিক্ষুগণ, মহান অর্থকর হইয়া থাকে।

৯. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি অজ্ঞানপূর্বক মনঃকর্মের ন্যায় মহা অনর্থকর অন্য এক কারণও দেখিতেছি না। অজ্ঞানপূর্বক মনঃকর্ম ভিক্ষুগণ, মহা অনর্থকর হইয়া থাকে।

১০. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি জ্ঞানপূর্বক মনঃকর্মের ন্যায় মহান অর্থকর অন্য এক কারণও দেখিতেছি না। জ্ঞানপূর্বক মনঃকর্ম ভিক্ষুগণ, মহান অর্থকর হইয়া থাকে।

১১. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি অসম্প্রজ্ঞান (মোহের) ন্যায় মহা অনর্থকর অন্য এক কারণও দেখিতেছি না। ভিক্ষুগণ, মোহ মহা অহিতকর হইয়া থাকে।

১২. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে প্রজ্ঞার ন্যায় মহা অর্থকর অন্য এক কারণও দেখিতেছি না। ভিক্ষুগণ, প্রজ্ঞা মহান অর্থকর হইয়া থাকে।

১৩. হে ভিক্ষুগণ, বাহ্যিক (যাহা স্বকীয় শরীরে উৎপন্ন নয়) ধর্মকে কারণ বলিয়া ধরিলে আমি পাপমিত্রতার ন্যায় মহা অনর্থকর অন্য কোনো কারণ দেখিতেছি না। হে ভিক্ষুগণ, পাপমিত্রতা মহা অহিতকর হইয়া থাকে।

১৪. হে ভিক্ষুগণ, বাহ্যিক ধর্মকে কারণ বলিয়া ধরিলে আমি কল্যাণমিত্রতার ন্যায় মহান অর্থকর অন্য কোনো কারণ দেখিতেছি না। ভিক্ষুগণ, কল্যাণমিত্রতা মহান হিতকর হইয়া থাকে।

১৫. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি অকুশল কর্মে আসক্তি এবং কুশল কর্মে অনাসক্তির ন্যায় মহা অনর্থকর অন্য এক কারণও দেখিতেছি না। ভিক্ষুগণ, অকুশল কর্মে আসক্তি এবং কুশল কর্মে বিরক্তি মহান অহিতকর হইয়া থাকে।

১৬. হে ভিক্ষুগণ, স্বকীয় শরীরে উৎপন্ন ধর্মকে কারণ বলিয়া ধরিলে আমি কুশলধর্মে আসক্তি ও অকুশলধর্মে অনাসক্তির ন্যায় মহান অর্থকর অন্য এক কারণও দেখিতেছি না। হে ভিক্ষুগণ, কুশলধর্মে আসক্তি ও অকুশলধর্মে অনাসক্তি মহান অর্থকর হইয়া থাকে।

১৭. হে ভিক্ষুগণ, আমি প্রমাদ ভিন্ন অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের কারণ হইয়া থাকে। ভিক্ষুগণ, প্রমাদ সদ্ধর্মের বিনাশ ও অন্তর্ধানের হেতু হইয়া থাকে।

১৮. হে ভিক্ষুগণ, আমি অপ্রমাদ ভিন্ন অন্য এক ধর্মও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের কারণ হইয়া থাকে।

১৯. হে ভিক্ষুগণ, আমি অলসতা ভিন্ন অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের হেতু হইয়া থাকে। ভিক্ষুগণ, অলসতা সদ্ধর্মের বিনাশ ও অন্তর্ধানের হেতু হইয়া থাকে।

২০. হে ভিক্ষুগণ, বীর্য্যারম্ভ ব্যতীত আমি অন্য এক ধর্মও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের হেতু হইয়া থাকে। ভিক্ষুগণ, বীর্য্যারম্ভ সদ্ধর্মের স্থিতি, অবিনাশ ও অন্তর্ধানের হেতু হইয়া থাকে।

২১. হে ভিক্ষুগণ, আমি মহেচ্ছতা (অতি লোভ) ভিন্ন অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের হেতু হইয়া থাকে। ভিক্ষুগণ, অতি লোভ সদ্ধর্মের বিনাশ ও অন্তর্ধানের কারণ হইয়া থাকে।

২২. হে ভিক্ষুগণ, অল্পেচ্ছুতা ভিন্ন আমি অন্য এক কারণও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের হেতু হইয়া থাকে। ভিক্ষুগণ, অল্পেচ্ছুতা সদ্ধর্মের স্থিতি, অবিনাশ ও অন্তর্ধানের কারণ হইয়া থাকে।

২৩. হে ভিক্ষুগণ, আমি অসন্তুষ্টি ভিন্ন অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের কারণ হইয়া থাকে। ভিক্ষুগণ, অসন্তুষ্টিতা সদ্ধর্মের বিনাশ ও অন্তর্ধানের হেতু হইয়া থাকে।

২৪. হে ভিক্ষুগণ, সন্তুষ্টি ভিন্ন আমি অন্য এক কারণও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের কারণ হইয়া থাকে।

২৫. হে ভিক্ষুগণ, অযোনিস মনসিকার (অজ্ঞানপূর্বক গ্রহণ) ভিন্ন আমি অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের কারণ হইয়া থাকে। হে ভিক্ষুগণ, অযোনিস মনসিকার সদ্ধর্মের বিনাশ ও অন্তর্ধানের কারণ হইয়া থাকে।

২৬. হে ভিক্ষুগণ, জ্ঞানপূর্বক গ্রহণ ভিন্ন আমি অন্য এক ধর্মও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের কারণ হইয়া থাকে। ভিক্ষুগণ, জ্ঞানপূর্বক গ্রহণ সদ্ধর্মের স্থিতি, অবিনাশ ও অন্তর্ধানের হেতু হইয়া থাকে।

২৭. হে ভিক্ষুগণ, অসম্প্রজ্ঞান (অজ্ঞানতা) ভিন্ন আমি অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের হেতু হইয়া থাকে।

২৮. হে ভিক্ষুগণ, সম্প্রজ্ঞান (প্রজ্ঞা) ভিন্ন আমি অন্য এক ধর্মও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের কারণ হইয়া থাকে।

২৯. হে ভিক্ষুগণ, পাপমিত্রতা ভিন্ন আমি অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের হেতু হইয়া থাকে। ভিক্ষুগণ, পাপমিত্রতা সদ্ধর্মের বিনাশ ও অন্তর্ধানের হেতু হইয়া থাকে।

৩০. হে ভিক্ষুগণ, কল্যাণমিত্রতা ভিন্ন আমি অন্য এক ধর্মও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের কারণ হইয়া থাকে। ভিক্ষুগণ, কল্যাণমিত্রতা সদ্ধর্মের স্থিতি, অবিনাশ ও অন্তর্ধানের হেতু হইয়া থাকে।

৩১. হে ভিক্ষুগণ, অকুশল কর্মে আসক্তি ও কুশল কর্মে অনাসক্তি ভিন্ন আমি অন্য এক ধর্মও দেখিতেছি না যাহা সদ্ধর্মের বিনাশ ও অন্তর্ধানের হেতু হইয়া থাকে। ভিক্ষুগণ, অকুশল কর্মে আসক্তি ও কুশল কর্মে বিরক্তি সদ্ধর্মের বিনাশ ও অন্তর্ধানের হেতু হইয়া থাকে।

৩২. হে ভিক্ষুগণ, কুশল কর্মে আসক্তি ও অকুশল কর্মে অনাসক্তি ভিন্ন আমি অন্য এক ধর্মও দেখিতেছি না যাহা সদ্ধর্মের স্থিতি, অবিনাশ ও অন্তর্ধানের কারণ হইয়া থাকে। হে ভিক্ষুগণ, অকুশল কর্মে অনাসক্তি ও কুশল কর্মে আসক্তি সদ্ধর্মের স্থিতি, অবিনাশ ও অন্তর্ধানের কারণ হইয়া থাকে।

৩৩. হে ভিক্ষুগণ, যাহারা অধর্মকে ধর্ম বলিয়া প্রকাশ করে তাহারা বহুজনের অহিতকল্পে প্রতিপন্ন হয়, তাহারা বহুজনের অসুখ, বহুজনের অনর্থ ও দেব মনুষ্যগণের অহিত ও দুঃখের কারণ হইয়া থাকে। তাহারা বহু অপুণ্য প্রসব করে ও এই সদ্ধর্মের অন্তর্ধান (বিলোপ) ঘটাইয়া থাকে।

৩৪. হে ভিক্ষুগণ, যাহারা ধর্মকে অধর্ম বলিয়া প্রকাশ করে তাহারা বহুজনের অহিতকল্পে প্রতিপন্ন হয়, তাহারা বহুজনের অসুখ, বহুজনের অনর্থ ও দেব-মনুষ্যগণের অহিত ও দুঃখের কারণ হইয়া থাকে। তাহারা বহু অপুণ্য প্রসব করে ও এই অপুণ্য সদ্ধর্মের বিলোপ ঘটাইয়া থাকে।

৩৫-৪১. হে ভিক্ষুগণ, যাহারা অবিনয়কে বিনয়, বিনয়কে অবিনয়, তথাগত কর্তৃক অভাষিত অনালাপিতকে তথাগত কর্তৃক ভাষিত আলাপিত বলিয়া প্রকাশ করে, তথাগত কর্তৃক ভাষিত আলাপিত বিষয়কে অভাষিত অনালাপিত বলিয়া বলে, তথাগতের অপরিচিত বিষয়কে পরিচিত ও পরিচিত বিষয়কে অপরিচিত বলিয়া প্রকাশ করে, তথাগত কর্তৃক অপ্রজ্ঞাপ্তকে প্রজ্ঞাপিত, প্রজ্ঞাপ্ত বিষয়কে অপ্রজ্ঞাপিত বলিয়া বলে তাহারা বহুজনের অহিতকল্পে প্রতিপন্ন, বহুজনের অসুখ, বহুজনের অনর্থ, দেব-মনুষ্যগণের অহিত ও দুঃখের কারণ হইয়া থাকে। তাহারা বহু অপুণ্য প্রসব করে এবং তাহারাই এই সদ্ধর্মের অন্তর্ধান করিয়া থাকে।”


 

১১. অধর্ম বর্গ
১. “হে ভিক্ষুগণ, যাহারা অধর্মকে অধর্ম বলিয়া প্রকাশ করে তাহারা বহুজনের হিতে প্রতিপন্ন, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং ফলে সদ্ধর্মের প্রতিষ্ঠা করিয়া থাকে।

২. হে ভিক্ষুগণ, যাহারা ধর্মকে ধর্ম হিসেবে প্রকাশ করে তাহারা বহুজনের হিতকল্পে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

৩. হে ভিক্ষুগণ, যাহারা অবিনয়কে অবিনয় বলিয়া ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের হেতু হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

৪. হে ভিক্ষুগণ, যাহারা বিনয়কে বিনয় বলিয়া ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

৫. হে ভিক্ষুগণ, যাহারা তথাগত কর্তৃক অভাষিত অনালাপিত বিষয়কে তথাগতের অভাষিত অনালাপিত বিষয় বলিয়া ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

৬. হে ভিক্ষুগণ, যাহারা তথাগত কর্তৃক ভাষিত আলাপিত বিষয়কে তথাগতের ভাষিত আলাপিত বিষয় বলিয়া প্রকাশ করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

৭. হে ভিক্ষুগণ, যাহারা তথাগত কর্র্তৃক অপরিচিত বিষয়কে তথাগতের অপরিচিত বিষয় হিসেবে ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

৮. হে ভিক্ষুগণ, যাহারা তথাগতের পরিচিত বিষয়কে তথাগতের পরিচিত বিষয় বলিয়া প্রকাশ করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

৯. হে ভিক্ষুগণ, যাহারা তথাগত কর্তৃক অপ্রজ্ঞাপ্ত বিষয়কে তথাগত অপ্রজ্ঞাপিত বলিয়া ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা সদ্ধর্মের প্রতিষ্ঠা করিয়া থাকে।

১০. হে ভিক্ষুগণ, যাহারা তথাগত কর্তৃক প্রজ্ঞাপিত বিষয়কে তথাগতের প্রজ্ঞাপিত বিষয় বলিয়া ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।”


 

১২. অনাপত্তি বর্গ
১. “হে ভিক্ষুগণ, যাহারা অনাপত্তিকে আপত্তি বলিয়া প্রকাশ করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

২. হে ভিক্ষুগণ, যাহারা আপত্তিকে অনাপত্তি বলিয়া ব্যাখ্যা করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

৩. হে ভিক্ষুগণ, যাহারা লঘু আপত্তিকে গুরু আপত্তি হিসেবে প্রকাশ করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

৪. হে ভিক্ষুগণ, যাহারা গুরু (বৃহৎ) আপত্তিকে লঘু (ক্ষুদ্র) আপত্তি বলিয়া প্রকাশ করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

৫. হে ভিক্ষুগণ, যাহারা প্রদুষ্ট আপত্তিকে (দোষ) অপ্রদুষ্ট আপত্তি বলিয়া ব্যাখ্যা করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

৬. হে ভিক্ষুগণ, যাহারা অপ্রদুষ্ট আপত্তিকে প্রদুষ্ট আপত্তি বলিয়া প্রকাশ করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

৭. হে ভিক্ষুগণ, যাহারা সাবশেষ (অসম্পূর্ণ) আপত্তিকে অনবশেষ (সম্পূর্ণ) আপত্তি বলিয়া ব্যক্ত করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

৮. হে ভিক্ষুগণ, যাহারা অনবশেষ আপত্তিকে সাবশেষ আপত্তি বলিয়া প্রকাশ করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

৯. হে ভিক্ষুগণ, যাহারা সপ্রতিকর্ম (যাহা প্রতিকার করা যায়) আপত্তিকে অপ্রতিকর্ম (যাহা প্রতিকার বা সংশোধন করা যায় না) আপত্তি বলিয়া ব্যক্ত করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

১০. হে ভিক্ষুগণ, যাহারা অপ্রতিকর্ম আপত্তিকে সপ্রতিকর্ম আপত্তি বলিয়া প্রকাশ করে তাহারা বহুজনের অহিতে প্রতিপন্ন হয়, বহুজনের অসুখ, বহুজনের অনর্থ, দেব-মনুষ্যগণের অহিত ও অসুখের কারণ হইয়া থাকে। তাহারা বহু অপুণ্য প্রসব করে এবং তদ্বারা এই সদ্ধর্মের অন্তর্ধান ঘটাইয়া থাকে।

১১. হে ভিক্ষুগণ, যাহারা অনাপত্তিকে অনাপত্তি বলিয়া প্রকাশ করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১২. হে ভিক্ষুগণ, যাহারা আপত্তিকে আপত্তি হিসেবে ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১৩. হে ভিক্ষুগণ, যাহারা লঘু (অবৃহৎ) আপত্তিকে লঘু আপত্তি বলিয়া ব্যক্ত করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১৪. হে ভিক্ষুগণ, যাহারা গুরু (বৃহৎ) আপত্তিকে গুরু আপত্তি বলিয়া ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১৫. হে ভিক্ষুগণ, যাহারা প্রদুষ্ট আপত্তিকে প্রদুষ্ট আপত্তি বলে প্রকাশ করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১৬. হে ভিক্ষুগণ, যাহারা অপ্রদুষ্ট আপত্তিকে অপ্রদুষ্ট আপত্তি বলিয়া ব্যক্ত করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১৭. হে ভিক্ষুগণ, যাহারা সাবশেষ (অসম্পূর্ণ) আপত্তিকে সাবশেষ আপত্তি বলিয়া প্রকাশ করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১৮. হে ভিক্ষুগণ, যাহারা অনবশেষ (সম্পূর্ণ) আপত্তিকে অনবশেষ আপত্তি বলিয়া ব্যক্ত করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

১৯. হে ভিক্ষুগণ, যাহারা সপ্রতিকর্ম (যাহা সংশোধন করা যায়) আপত্তিকে সপ্রতিকর্ম আপত্তি বলিয়া ব্যক্ত করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।

২০. হে ভিক্ষুগণ, যাহারা অপ্রতিকর্ম (যাহা সংশোধন করা যায় না) আপত্তিকে অপ্রতিকর্ম আপত্তি বলিয়া ব্যাখ্যা করে তাহারা বহুজনের হিতে প্রতিপন্ন হয়, বহুজনের সুখ, বহুজনের অর্থ, দেব-মনুষ্যগণের হিত ও সুখের কারণ হইয়া থাকে। তাহারা বহু পুণ্য প্রসব করে এবং তদ্বারা এই সদ্ধর্মের প্রতিষ্ঠা করিয়া থাকে।”


 

১৩. এক পুদ্গল বর্গ
১. “হে ভিক্ষুগণ, জগতে একজন পুদ্গলের (ব্যক্তির) জন্ম বহু জনের হিত, বহু জনের সুখ, লোকানুকম্পা (জগতের প্রতি অনুকম্পাবশত যে জন্ম নেয়), দেব-মনুষ্যগণের মঙ্গল, হিত ও সুখের কারণ হইয়া থাকে। একজন পুদ্গল কে? তথাগত অর্হৎ সম্যকসম্বুদ্ধ। হে ভিক্ষুগণ, জগতে এই একজন পুদ্গলের জন্ম বহুজনের হিত, বহুজনের সুখ, লোকানুম্পা, দেব-মনুষ্যগণের মঙ্গল, হিত ও সুখের কারণ হইয়া থাকে।

২. হে ভিক্ষুগণ, জগতে একজন পুদ্গলের জন্ম প্রাদুর্ভাব দুর্লভ। একজন পুদ্গল কে? তথাগত অর্হৎ সম্যকসম্বুদ্ধের প্রাদুর্ভাব। ভিক্ষুগণ, এই একজন পুদ্গলের প্রাদুর্ভাব জগতে দুর্লভ।

৩. হে ভিক্ষুগণ, জগতে একজন পুদ্গলের জন্ম আশ্চর্যজনক। একজন পুদ্গল কে? তথাগত অর্হৎ সম্যকসম্বুদ্ধ। ভিক্ষুগণ, জগতে এই একজন পুদ্গলের জন্ম আশ্চর্য পুরুষের আবির্ভাব ঘটাইয়া থাকে।

৪. হে ভিক্ষুগণ, একজন পুদ্গলের অর্ন্তধান বহু লোকের অনুতাপের কারণ হইয়া থাকে। কাহার? তথাগত অর্হৎ সম্যকসম্বুদ্ধের। ভিক্ষুগণ, এই একজন ব্যক্তির মৃত্যু বহু জনের অনুতাপের কারণ হইয়া থাকে।

৫. হে ভিক্ষুগণ, জগতে একজন পুদ্গলের জন্ম অদ্ভুত। সমকক্ষহীন, অতুলনীয়, প্রতিপক্ষহীন, প্রতিদ্বন্দ্বীহীন, অসম, অসমান, দ্বিপদীদের মধ্যে শ্রেষ্ঠ। একজন পুদ্গল কে? তথাগত অর্হৎ সম্যকসম্বুদ্ধ। ভিক্ষুগণ, জগতে এই একজন পুদ্গলের জন্ম অদ্ভুত, সমকক্ষহীন, অতুলনীয়, প্রতিপক্ষহীন, প্রতিদ্বন্দ্বীহীন, অসম, অসমান, দ্বিপদীদের মধ্যে শ্রেষ্ঠ হইয়া থাকে।

৬. হে ভিক্ষুগণ, একজন পুদ্গলের প্রাদুর্ভাব, মহৎ আলোকের (জ্ঞানালোকের) প্রাদুর্ভাব, মহৎ প্রভার প্রাদুর্ভাব, ছয় শ্রেষ্ঠপদের (দর্শন, শ্রবণ, সম্পত্তি, শিক্ষা, উপকার, স্মৃতি) আবির্ভাব (সৃষ্টি) ঘটে। চারি প্রতিসম্ভিদা (অর্থ প্রতিসম্ভিদা, ধর্মপ্রতিসম্ভিদা, নির্বত্তি প্রতিসম্ভিদা, পটিভাণ প্রতিসম্ভিদা)-র উপলব্ধি, অনেক ধাতুর উপলব্ধি, নানাধাতুর উপলব্ধি ঘটে, বিদ্যা ও বিমুক্তি ফলের উপলব্ধি ঘটে। স্রোতাপত্তিফল, সকৃদাগামীফল, অনাগামীফল, অরহত্ত্বফল প্রত্যৰীকৃত হয়। কীরূপ এক পুদ্গলের? তথাগত অর্হৎ সম্যকসম্বুদ্ধের। ভিক্ষুগণ, এই একজন পুদ্গলের প্রাদুর্ভাবে মহৎ চক্ষুর, মহা আলোকের, মহা প্রভার প্রাদুর্ভাব ঘটে। ছয় শ্রেষ্ঠপদের আবির্ভাব ঘটে, চারি প্রতিসম্ভিদা, অনেক ধাতু, নানা ধাতু, বিদ্যা ও বিমুক্তিফল, স্রোতাপত্তিফল, সকৃদাগামীফল, অনাগামীফল এবং অরহত্ত্ব ফল প্রত্যৰীকৃত হয়।

৭. হে ভিক্ষুগণ, আমি সারিপুত্র ভিন্ন অন্য এক পুদ্গলও দেখিতেছি না যে তথাগতের প্রবর্তিত অনুত্তর (শ্রেষ্ঠ) ধর্মচক্র সম্যকভাবে অনুপ্রবর্তন করিতে পারে। ভিক্ষুগণ, সারিপুত্রই তথাগত প্রবর্তিত অনুত্তর ধর্মচক্র সম্যকভাবে অনুপ্রবর্তন করিতে পারে।”


 

১৪. এতদগ্গ (প্রসিদ্ধ) বর্গ
১. প্রথম বর্গ
“হে ভিক্ষুগণ, আমার শ্রাবক ভিক্ষুগণের মধ্যে অঞ্‌ঞাত কৌণ্ডিণ্য প্রাচীনদের মধ্যে শ্রেষ্ঠ, মহাপ্রজ্ঞাবানদের মধ্যে সারিপুত্র শ্রেষ্ঠ, ঋদ্ধিমানদের মধ্যে মহামৌদ্গলায়ন শ্রেষ্ঠ, ধুতাঙ্গজীবীদের মধ্যে মহাকাশ্যপ শ্রেষ্ঠ, দিব্যচক্ষু-সম্পন্নদের মধ্যে অনুরুদ্ধ শ্রেষ্ঠ, উচ্চকুল জাতদের মধ্যে কালিগোধার পুত্র ভদ্রিয় শ্রেষ্ঠ, মিষ্ট কন্ঠীদের মধ্যে লকুন্টক ভদ্রিয় শ্রেষ্ঠ, সিংহনাদকারীদের মধ্যে পিণ্ডোল ভারদ্বাজ শ্রেষ্ঠ, ধর্মকথিকদের মধ্যে মন্তানিপুত্র পুণ্ণ শ্রেষ্ঠ, সংক্ষিপ্ত ভাষিত বিষয়ের বিস্তৃত অর্থ বিভাজনকারীদের মধ্যে মহাকচ্চায়ন শ্রেষ্ঠ।”

২. দ্বিতীয় বর্গ
“হে ভিক্ষুগণ, আমার শ্রাবক ভিক্ষুগণের মধ্যে চূলপন্থক মনোরম কায় নির্মাতাদের মধ্যে শ্রেষ্ঠ, চূলপন্থক চিত্ত-বিবর্তন-কুশলীদের মধ্যে শ্রেষ্ঠ, মহাপন্থক সংজ্ঞা-বিবর্তন-কুশলীদের মধ্যে শ্রেষ্ঠ, সুভূতি শান্তিতে বসবাসকারীদের মধ্যে শ্রেষ্ঠ, সুভূতি দক্ষিণাযোগ্যদের মধ্যে শ্রেষ্ঠ, রেবত খদিরবিনয় আরণ্যকদের মধ্যে শ্রেষ্ঠ, কঙ্খারেবত ধ্যানীদের মধ্যে শ্রেষ্ঠ, সোণ কোলিবীস আরব্ধবীর্যদের মধ্যে শ্রেষ্ঠ, সোণ কোটিকণ্ণ স্পষ্ট ভাষণ-কারীদের মধ্যে শ্রেষ্ঠ, সীবলী লাভীদের মধ্যে শ্রেষ্ঠ, বক্কলি শ্রদ্ধাধিমুক্তদের মধ্যে শ্রেষ্ঠ।”

৩. তৃতীয় বর্গ
“হে ভিক্ষুগণ, শিক্ষাকামী শ্রাবক ভিক্ষুদের মধ্যে রাহুল শ্রেষ্ঠ, শ্রদ্ধা প্রব্রজিতদের মধ্যে রাষ্ট্রপাল, প্রথম শলাকা গ্রহণকারীদের মধ্যে কুণ্ডধান শ্রেষ্ঠ, প্রত্যুৎপন্নমতিদের মধ্যে বঙ্গীশ শ্রেষ্ঠ, সার্বিক অমায়িকদের মধ্যে বঙ্গান্ত পুত্র শ্রেষ্ঠ, শয্যাসন প্রজ্ঞাপনকারীদের মধ্যে মল্লপুত্র দব্ব শ্রেষ্ঠ, দেবতাদের প্রিয় ও মনোজ্ঞদের মধ্যে পিলিন্দবচ্ছ শ্রেষ্ঠ, ক্ষিপ্র অভিজ্ঞান (অস্বাভাবিক শক্তি)-লাভীদের মধ্যে বাহিয় দারুচিরিয় শ্রেষ্ঠ, বিচিত্রকথিকদের মধ্যে কুমারকশ্যপ শ্রেষ্ঠ, প্রতিসম্ভিদাপ্রাপ্তদের (বিশ্লেষণাত্মক প্রজ্ঞা প্রাপ্তদের) মধ্যে মহাকোট্ঠিত শ্রেষ্ঠ।”

৪. চতুর্থ বর্গ
“হে ভিক্ষুগণ, আমার ভিক্ষু শ্রাবকদের মধ্যে বহুশ্রুতদের মধ্যে আনন্দ শ্রেষ্ঠ, স্মৃতিমানদের মধ্যে আনন্দ শ্রেষ্ঠ, গতিমানদের (সদাচারীদের) মধ্যে আনন্দ শ্রেষ্ঠ, ধৃতিমানদের (উদ্যমশীলদের) মধ্যে আনন্দ শ্রেষ্ঠ, উপস্থাপকদের (তথাগত ব্যক্তিগত সেবকদের) মধ্যে আনন্দ শ্রেষ্ঠ, মহা পারিষদ লাভীদের মধ্যে উরুবেলা-কাশ্যপ শ্রেষ্ঠ, কুলপ্রসাদকদের মধ্যে কালুদায়ী শ্রেষ্ঠ, স্বাস্থ্যবানদের মধ্যে বক্কুল শ্রেষ্ঠ, পূর্বনিবাস অনুস্মরণকারীদের মধ্যে সোভিত শ্রেষ্ঠ, বিনয়ধরদের মধ্যে উপালি শ্রেষ্ঠ, ভিক্ষুণীদের উপদেশকারীদের মধ্যে নন্দক শ্রেষ্ঠ, ইন্দ্রিয়দ্বার রক্ষাকারীদের মধ্যে নন্দ শ্রেষ্ঠ, ভিক্ষুদের উপদেশ দানকারীদের মধ্যে মহাকপ্পিন শ্রেষ্ঠ, তেজোধাতু কুশলীদের মধ্যে সাগত শ্রেষ্ঠ, উপস্থিত ক্ষেত্রে ভাষণকারীদের মধ্যে রাধ শ্রেষ্ঠ, রুক্ষ চীবর পরিধানকারীদের মধ্যে মোঘরাজা শ্রেষ্ঠ।”

৫. পঞ্চম বর্গ
“হে ভিক্ষুগণ, আমার শ্রাবিকা ভিক্ষুণীদের মধ্যে প্রাচীনদের মধ্যে মহাপ্রজাপতি গৌতমী অগ্রগণ্যা, মহাপ্রজ্ঞাবতীদের মধ্যে ক্ষেমা অগ্রগণ্যা, ঋদ্ধিমতীদের মধ্যে উৎপলবর্ণা অগ্রগণ্যা, বিনয়ধারিণীদের মধ্যে পটাচারা অগ্রগণ্যা, ধর্মকথিকাদের মধ্যে ধর্মদিন্না অগ্রগণ্যা, ধ্যানশালীদের মধ্যে নন্দা অগ্রগণ্যা, আরব্ধবীর্য্যাদের মধ্যে সোনা অগ্রগণ্যা, দিব্যচক্ষুসম্পন্নাদের মধ্যে সকুলা অগ্রগণ্যা, ক্ষিপ্র অভিজ্ঞান (অতিপ্রাকৃত বিষয়ে জ্ঞান)-সম্পন্নাদের মধ্যে ভদ্রা কুণ্ডলকেশা অগ্রগণ্যা, পূর্বনিবাস অনুস্মরণকারীদের মধ্যে ভদ্রাকপিলানী অগ্রগণ্যা, মহা অভিজ্ঞা (অতি প্রাকৃত বিষয়ে জ্ঞান) লাভীদের মধ্যে ভদ্রা কচ্চায়না অগ্রগণ্যা, রুক্ষ চীবর পরিধানকারিণীদের মধ্যে কিসা গৌতমী অগ্রগণ্যা, শ্রদ্ধাধিমুক্তাদের মধ্যে সিগাল মাতা অগ্রগণ্যা।”

৬. ষষ্ঠ বর্গ
“হে ভিক্ষুগণ, আমার শ্রাবক উপাসকদের মধ্যে প্রথম শরণ গ্রহণকারীদের মধ্যে বণিক তপস্‌সু ও ভল্লিক অন্যতম, দায়কদের মধ্যে সুদত্ত গৃহপতি অনাথপিণ্ডিক অগ্রগণ্য, ধর্মকথিক (ভাষক)-দের মধ্যে চিত্র গৃহপতি মচ্ছিকসণ্ডিক অগ্রগণ্য, চারি সংগ্রহবস্তু দ্বারা পারিষদ সংগ্রহকারীদের মধ্যে আলবক হত্থক অগ্রগণ্য, প্রণীত (উত্তম) বস্তু দায়কদের মধ্যে মহানাম শাক্য অগ্রগণ্য, মনোজ্ঞ বস্তু দায়কদের মধ্যে উগ্গ গৃহপতি অগ্রগণ্য, সংঘ সেবকদের মধ্যে উগ্‌গত গৃহপতি অগ্রগণ্য, অবিচল আনুগত্যপরায়ণদের মধ্যে সূর অম্বট্‌ঠ অগ্রগণ্য, পুদ্গল প্রসন্নদের (জননন্দিতদের) মধ্যে জীবক কুমারভচ্চ অগ্রগণ্য, বিশ্বস্তদের মধ্যে নকুলপিতা গৃহপতি অগ্রগণ্য।”

৭. সপ্তম বর্গ
“হে ভিক্ষুগণ, আমার শ্রাবিকা উপাসিকাদের মধ্যে প্রথম শরণ গ্রহণকারিণীদের মধ্যে সেনানিকন্যা সুজাতা অন্যতমা, দায়িকাদের মধ্যে বিশাখা মিগারমাতা অন্যতমা, বহুশ্রুতাদের মধ্যে খুজ্জুত্তরা অন্যতমা, মৈত্রী বিহারিণীদের মধ্যে শ্যামাবতী অন্যতমা, ধ্যানশীলাদের মধ্যে নন্দমাতা উত্তরা অন্যতমা, প্রণীত (উত্তম) বস্তু দায়িকাদের মধ্যে কোলিয় কন্যা সুপ্রবাসা অন্যতমা, রোগী সেবাকারিণীদের মধ্যে উপাসিকা সুপ্রিয়া অন্যতমা, অবিচল আনুগত্যপরায়ণাদের মধ্যে কাত্যায়নী অন্যতমা, বিশ্বাসিনীদের মধ্যে গৃহপত্নী নকুলমাতা অন্যতমা, গতানুগতিক প্রসন্নাদের মধ্যে কুরর-ঘরের উপাসিকা কালী অন্যতমা।”


 

১৫. অট্ঠান (অসম্ভব) বর্গ
১. প্রথম বর্গ
১. “হে ভিক্ষুগণ, ইহা অসম্ভব, ইহা হইতে পারে না যে, দৃষ্টিসম্পন্ন (সৎদৃষ্টি) ব্যক্তি কোনো সংস্কারকে (ইন্দ্রিয়গ্রাহ্য বস্তু) নিত্য (স্থায়ী) হিসেবে গ্রহণ করিবে। কিন্তু ভিক্ষুগণ, পৃথগ্‌জনের (সাধারণ ব্যক্তির) পক্ষে ইহা সম্পূর্ণ সম্ভব (সংস্কারকে স্থায়ীরূপে ধারণা করা)।

২. হে ভিক্ষুগণ, ইহা অসম্ভব, ইহা কিছুতেই হইতে পারে না যে, দৃষ্টি (সৎদৃষ্টি)-সম্পন্ন পুদ্গল কোনো সংস্কারকে সুখরূপে গ্রহণ করিবে। কিন্তু ভিক্ষুগণ, পৃথগ্‌জনের পক্ষে ইহা সম্পূর্ণ সম্ভব (সংস্কারকে সুখরূপে মনে করা)।

৩. হে ভিক্ষুগণ, ইহা অসম্ভব, সৎদৃষ্টি সম্পন্ন ব্যক্তি কোনো ধর্মকে (বিষয়কে) আত্মারূপে গ্রহণ করিবে ইহা হইতে পারে না। কিন্তু ভিক্ষুগণ, অনেক পৃথগ্‌জনের পক্ষে তাহা সম্পূর্ণ সম্ভব (কোনো বিষয়কে আত্মারূপে গ্রহণ করা)।

৪. হে ভিক্ষুগণ, ইহা অসম্ভব, সৎদৃষ্টি সম্পন্ন ব্যক্তি তাহার মাতাকে হত্যা করিবে, ইহা কিছুতেই হইতে পারে না। কিন্তু ভিক্ষুগণ, অনেক পৃথগ্‌জনের পক্ষে ইহা সম্পূর্ণ সম্ভব (মাতাকে হত্যা করা)।

৫. হে ভিক্ষুগণ, ইহা অসম্ভব, ইহা হইতে পারে না যে, সৎদৃষ্টি সম্পন্ন ব্যক্তি তাহার পিতাকে হত্যা করিবে। কিন্তু ভিক্ষুগণ, অনেক পৃথগ্‌জনের পক্ষে ইহা সম্পূর্ণ সম্ভব (পিতাকে হত্যা করা)।

৬. হে ভিক্ষুগণ, ইহা অসম্ভব, সম্যক দৃষ্টিসম্পন্ন ব্যক্তি অর্হৎকে হত্যা করিবে, তাহা কিছুতেই হইতে পারে না। কিন্তু ভিক্ষুগণ, অনেক সাধারণ ব্যক্তির পক্ষে তাহা সম্পূর্ণ সম্ভব (অর্হৎকে হত্যা করা)।

৭. হে ভিক্ষুগণ, ইহা অসম্ভব, ইহা কিছুতেই হইতে পারে না যে, সম্যক দৃষ্টিসম্পন্ন ব্যক্তি প্রদুষ্ট মনে তথাগতের দেহ হইতে রক্ত উৎপাদন করিবে। কিন্তু ভিক্ষুগণ, অনেক পৃথগ্‌জনের পক্ষে তাহা সম্পূর্ণ সম্ভব (প্রদুষ্ট মনে তথাগতের দেহ হইতে রক্ত উৎপাদন করা)।

৮. হে ভিক্ষুগণ, ইহা অসম্ভব, সম্যক দৃষ্টিসম্পন্ন ব্যক্তি সংঘ ভেদ (সংঘের মধ্যে বিভেদ) করিবে, ইহা কিছুতেই হইতে পারে না। কিন্তু ভিক্ষুগণ, অনেক পৃথগ্‌জনের পক্ষে ইহা সম্পূর্ণ সম্ভব (সংঘ ভেদ করা)।

৯. হে ভিক্ষুগণ, ইহা অসম্ভব, সম্যক দৃষ্টিসম্পন্ন ব্যক্তি অন্য শাস্তার প্রতি অনুরাগী হইবে, হইা কিছুতেই হইতে পারে না। কিন্তু ভিক্ষুগণ, অনেক সাধারণ লোকের পক্ষে ইহা সম্পূর্ণ সম্ভব (অন্য শাস্তানুরাগী হওয়া)।

১০. হে ভিক্ষুগণ, ইহা অসম্ভব, একই সময়ে একই পৃথিবীতে দুইজন অর্হৎ সম্যকসম্বুদ্ধ উৎপন্ন হইবেন, ইহা হইতে পারে না। কিন্তু ভিক্ষুগণ, এক সময়ে এক পৃথিবীতে একজন অর্হৎ সম্যকসম্বুদ্ধ উৎপন্ন হইবেন, ইহা সম্পূর্ণ সম্ভব।

২. দ্বিতীয় বর্গ
১. হে ভিক্ষুগণ, ইহা অসম্ভব একই সময়ে একই পৃথিবীতে দুইজন রাজ চক্রবর্তী উৎপন্ন হইবেন, ইহা হইতে পারে না। কিন্তু ভিক্ষুগণ, এক সময়ে এক পৃথিবীতে একজন রাজ চক্রবর্তী উৎপন্ন হইবে, ইহা সম্পূর্ণ সম্ভব।

২. হে ভিক্ষুগণ, ইহা অসম্ভব, একজন স্ত্রীলোক অর্হৎ সম্যকসম্বুদ্ধ হইবে, ইহা কিছুতেই হইতে পারে না। কিন্তু ভিক্ষুগণ, একজন পুরুষের পক্ষে অর্হৎ সম্যকসম্বুদ্ধ হওয়া সম্পূর্ণ সম্ভব।

৩. হে ভিক্ষুগণ, ইহা অসম্ভব, একজন স্ত্রীলোকের পক্ষে রাজ চক্রবর্তী হওয়া কিছুতেই সম্ভব নহে। কিন্তু ভিক্ষুগণ, একজন পুরুষের পক্ষে তাহা সম্ভব।

৪. হে ভিক্ষুগণ, ইহা অসম্ভব, একজন স্ত্রীলোকের পক্ষে শক্রত্ব, মারত্ব বা ব্রহ্মত্ব লাভ করা সম্ভব নহে, একজন পুরুষের পক্ষে শক্র, মার, ব্রহ্মা হওয়া সম্ভব।

৫. হে ভিক্ষুগণ, ইহা অসম্ভব, একজন স্ত্রীলোকের পক্ষে শক্রত্ব, মারত্ব বা ব্রহ্মত্ব লাভ করা সম্ভব নহে, একজন পুরুষের পক্ষে শক্র, মার, ব্রহ্মা হওয়া সম্ভব।

৬. হে ভিক্ষুগণ, ইহা অসম্ভব, একজন স্ত্রীলোকের পক্ষে শক্রত্ব, মারত্ব বা ব্রহ্মত্ব লাভ করা সম্ভব নহে, একজন পুরুষের পক্ষে শক্র, মার, ব্রহ্মা হওয়া সম্ভব।

৭. হে ভিক্ষুগণ, ইহা অসম্ভব, কায়িকভাবে কৃত দুষ্কার্যের ফল কিছুতেই আনন্দজনক, প্রিয়, মনোজ্ঞ হইতে পারে না। হে ভিক্ষুগণ, এইরূপে দুষ্কর্মের ফল নিরানন্দজনক, অপ্রিয়, অমনোজ্ঞই হইবে।

৮. হে ভিক্ষুগণ, ইহা অসম্ভব, বাচনিকভাবে কৃত দুষ্কার্যের ফল কিছুতেই আনন্দজনক, প্রিয়, মনোজ্ঞ হইতে পারে না। হে ভিক্ষুগণ, এইরূপে দুষ্কর্মের ফল নিরানন্দজনক, অপ্রিয়, অমনোজ্ঞই হইবে।

৯. হে ভিক্ষুগণ, ইহা অসম্ভব, মানসিকভাবে কৃত দুষ্কার্যের ফল কিছুতেই আনন্দজনক, প্রিয়, মনোজ্ঞ হইতে পারে না। হে ভিক্ষুগণ, এইরূপে দুষ্কর্মের ফল নিরানন্দজনক, অপ্রিয়, অমনোজ্ঞই হইবে।

৩. তৃতীয় বর্গ
১. হে ভিক্ষুগণ, ইহা অসম্ভব, কায়দ্বারে কৃত উত্তম কাজের ফল কিছুতেই নিরানন্দজনক, অপ্রিয়, অমনোজ্ঞ হইতে পারে না। ভিক্ষুগণ, ইহার ফল, আনন্দজনক, প্রিয়, মনোজ্ঞই হইবে।

২. হে ভিক্ষুগণ, ইহা অসম্ভব, বাক্যদ্বারে কৃত উত্তম কাজের ফল কিছুতেই নিরানন্দজনক, অপ্রিয়, অমনোজ্ঞ হইতে পারে না। ভিক্ষুগণ, ইহার ফল, আনন্দজনক, প্রিয়, মনোজ্ঞই হইবে।

৩. হে ভিক্ষুগণ, ইহা অসম্ভব, মানসিকদ্বারে কৃত উত্তম কাজের ফল কিছুতেই নিরানন্দজনক, অপ্রিয়, অমনোজ্ঞ হইতে পারে না। ভিক্ষুগণ, ইহার ফল, আনন্দজনক, প্রিয়, মনোজ্ঞই হইবে।

৪. হে ভিক্ষুগণ, ইহা অসম্ভব, কায়দ্বারে দুষ্কর্মাসক্ত ব্যক্তির দুষ্কর্মের ফলবশত মৃত্যুর পর সুগতি স্বর্গলোকে পুনর্জন্ম লাভ সম্ভব নহে। কিন্তু হে ভিক্ষুগণ, কায়দ্বারে দুষ্কর্মাসক্ত ব্যক্তি দুষ্কর্মের ফলবশত মৃত্যুর পর অপায়ে, দুর্গতিতে, বিনিপাতে, নরকে পুনর্জন্ম লাভ করিবে।

৫. হে ভিক্ষুগণ, ইহা অসম্ভব, বাচনিক দ্বারে দুষ্কর্মাসক্ত ব্যক্তির দুষ্কর্মের ফলবশত মৃত্যুর পর সুগতি স্বর্গলোকে পুনর্জন্ম লাভ সম্ভব নহে। কিন্তু হে ভিক্ষুগণ, বাচনিক দ্বারে দুষ্কর্মাসক্ত ব্যক্তি দুষ্কর্মের ফলবশত মৃত্যুর পর অপায়ে, দুর্গতিতে, বিনিপাতে, নরকে পুনর্জন্ম লাভ করিবে।

৬. হে ভিক্ষুগণ, ইহা অসম্ভব, মনোদ্বারে দুষ্কর্মাসক্ত ব্যক্তির দুষ্কর্মের ফলবশত মৃত্যুর পর সুগতি স্বর্গলোকে পুনর্জন্ম লাভ সম্ভব নহে। কিন্তু হে ভিক্ষুগণ, মনোদ্বারে দুষ্কর্মাসক্ত ব্যক্তি দুষ্কর্মের ফলবশত মৃত্যুর পর অপায়ে, দুর্গতিতে, বিনিপাতে, নরকে পুনর্জন্ম লাভ করিবে।

৭. হে ভিক্ষুগণ, ইহা অসম্ভব, কায়দ্বারে সুকর্মাসক্ত ব্যক্তি সুকর্মের ফলবশত মৃত্যুর পর অপায়ে, দুর্গতিতে, বিনিপাতে, নরকে উৎপন্ন হইতে পারে না। ভিক্ষুগণ, কায়দ্বারে সুকর্মাসক্ত ব্যক্তি সুকর্মের ফলবশত সুগতিতে, স্বর্গলোকে উৎপন্ন হইবে।

৮. হে ভিক্ষুগণ, ইহা অসম্ভব, বাক্যদ্বারে সুকর্মাসক্ত ব্যক্তি সুকর্মের ফলবশত মৃত্যুর পর অপায়ে, দুর্গতিতে, বিনিপাতে, নরকে উৎপন্ন হইতে পারে না। ভিক্ষুগণ, বাক্যদ্বারে সুকর্মাসক্ত ব্যক্তি সুকর্মের ফলবশত সুগতিতে, স্বর্গলোকে উৎপন্ন হইবে।

৯. হে ভিক্ষুগণ, ইহা অসম্ভব, মনোদ্বারে সুকর্মাসক্ত ব্যক্তি সুকর্মের ফলবশত মৃত্যুর পর অপায়ে, দুর্গতিতে, বিনিপাতে, নরকে উৎপন্ন হইতে পারে না। ভিক্ষুগণ, মনোদ্বারে সুকর্মাসক্ত ব্যক্তি সুকর্মের ফলবশত সুগতিতে, স্বর্গলোকে উৎপন্ন হইবে।”


 

১৬. এক ধর্ম বর্গ
১. প্রথম বর্গ
১. “হে ভিক্ষুগণ, একটি ধর্ম ভাবিত (ধ্যানকৃত) বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? বুদ্ধানুস্মৃতি। ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

২. হে ভিক্ষুগণ, একটি ধর্ম ভাবিত (ধ্যানকৃত), বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? ধর্মানুস্মৃতি। ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

৩. হে ভিক্ষুগণ, একটি ধর্ম ভাবিত (ধ্যানকৃত) বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? সংঘানুস্মৃতি। ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

৪. হে ভিক্ষুগণ, একটি ধর্ম ভাবিত (ধ্যানকৃত), বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? শীলানুস্মৃতি। ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

৫. হে ভিক্ষুগণ, একটি ধর্ম ভাবিত (ধ্যানকৃত), বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? ত্যাগানুস্মৃতি। ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

৬. হে ভিক্ষুগণ, একটি ধর্ম ভাবিত (ধ্যানকৃত) বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? দেবতানুস্মৃতি। ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

৭. হে ভিক্ষুগণ, একটি ধর্ম ভাবিত (ধ্যানকৃত) বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? আনাপানানুস্মৃতি। ভিক্ষুগণ, এই একটি ধর্ম ভাবিত বহুলীকৃত, হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

৮. হে ভিক্ষুগণ, একটি ধর্ম ভাবিত (ধ্যানকৃত), বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ-জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? মরণানুস্মৃতি। ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

৯. হে ভিক্ষুগণ, একটি ধর্ম ভাবিত (ধ্যানকৃত), বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? কায়গতানুস্মৃতি। ভিক্ষুগণ, এই একটি ধর্ম ভাবিত বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

১০. হে ভিক্ষুগণ, একটি ধর্ম ভাবিত (ধ্যানকৃত), বহুলীকৃত হইলে একান্ত নির্বেধ (বিতৃষ্ণা), বিরাগ, নিরোধ, উপশম (প্রশান্তি), অভিজ্ঞা (পূর্ণ জ্ঞান), সম্বোধি (সম্যক জ্ঞান), নির্বাণপ্রাপ্তি ঘটে। সেই এক ধর্ম কী? উপশমানুস্মৃতি। হে ভিক্ষুগণ, এই একটি ধর্ম ভাবিত, বহুলীকৃত হইলে একান্ত নির্বেধ, বিরাগ, নিরোধ, উপশম, অভিজ্ঞা, সম্বোধি, নির্বাণপ্রাপ্তি ঘটিয়া থাকে।

২. দ্বিতীয় বর্গ
১. “হে ভিক্ষুগণ, মিথ্যাদৃষ্টি ভিন্ন আমি অন্য এক ধর্মও (বিষয়) দেখিতেছি না যৎপ্রভাবে অনুৎপন্ন অকুশলধর্ম উৎপন্ন হয় বা উৎপন্ন অকুশলধর্ম বৃদ্ধি ও বৈপুল্য প্রাপ্ত হয়। ভিক্ষুগণ, মিথ্যাদৃষ্টিকের অনুৎপন্ন অকুশলধর্ম উৎপন্ন হয় এবং উৎপন্ন অকুশলধর্ম বৃদ্ধি ও বৈপুল্য প্রাপ্ত হয়।

২. হে ভিক্ষুগণ, সম্যক দৃষ্টি ভিন্ন আমি অন্য এক ধর্মও দেখিতেছি না যৎপ্রভাবে অনুৎপন্ন কুশলধর্ম উৎপন্ন হয় বা উৎপন্ন কুশলধর্ম বৃদ্ধি ও বৈপুল্য প্রাপ্ত হয়। ভিক্ষুগণ, সম্যক দৃষ্টিসম্পন্ন ব্যক্তির অনুৎপন্ন কুশলধর্ম উৎপন্ন হয় ও উৎপন্ন কুশলধর্ম বৃদ্ধি ও বৈপুল্য প্রাপ্ত হয়।

৩. হে ভিক্ষুগণ, মিথ্যাদৃষ্টি ভিন্ন আমি অন্য এক ধর্মও দেখিতেছি না যদ্বারা অনুৎপন্ন কুশলধর্ম উৎপন্ন হয় না বা উৎপন্ন কুশলধর্ম পরিহানি প্রাপ্ত হয়। ভিক্ষুগণ, মিথ্যাদৃষ্টিকের অনুৎপন্ন কুশলধর্ম উৎপন্ন হয় না এবং উৎপন্ন কুশলধর্ম ক্ষয় প্রাপ্ত হয়।

৪. হে ভিক্ষুগণ, সম্যক দৃষ্টি ভিন্ন আমি অন্য কোনো এক ধর্মও দেখিতেছি না যাহার দ্বারা অনুৎপন্ন অকুশলধর্ম উৎপন্ন হয় না বা উৎপন্ন অকুশলধর্ম পরিহানি প্রাপ্ত হয়। ভিক্ষুগণ, সম্যক দৃষ্টিযুক্ত ব্যক্তির অনুৎপন্ন অকুশলধর্ম উৎপন্ন হয় না এবং উৎপন্ন অকুশলধর্ম পরিহানি প্রাপ্ত হয়।

৫. হে ভিক্ষুগণ, অযোনিস মনসিকার ভিন্ন আমি অন্য এক ধর্মও দেখিতেছি না যৎপ্রভাবে অনুৎপন্ন মিথ্যাদৃষ্টি উৎপন্ন হয় বা উৎপন্ন মিথ্যাদৃষ্টি প্রবর্ধিত হয়। ভিক্ষুগণ, অযোনিস মনসিকার (অজ্ঞানপূর্বক ধারণা)-বশত অনুৎপন্ন মিথ্যাদৃষ্টি উৎপন্ন হয় এবং উৎপন্ন মিথ্যাদৃষ্টি প্রবর্ধিত হয়।

৬. হে ভিক্ষুগণ, যোনিস মনসিকার (জ্ঞানপূর্বক ধ্যান) ভিন্ন আমি অন্য এক ধর্মও দেখিতেছি না যাহার প্রভাবে অনুৎপন্ন সম্যক দৃষ্টি উৎপন্ন হয় বা উৎপন্ন সম্যক দৃষ্টি প্রবর্ধিত হয়। ভিক্ষুগণ, যোনিস মনসিকার (জ্ঞানপূর্বক চিন্তন)-বশত অনুৎপন্ন সম্যক দৃষ্টি উৎপন্ন হয় এবং উৎপন্ন সম্যক দৃষ্টি প্রবর্ধিত হয়।

৭. হে ভিক্ষুগণ, মিথ্যাদৃষ্টি ভিন্ন আমি অন্য এক ধর্মও দেখিতেছি না যদ্বারা সত্ত্বগণ মৃত্যুর পর অপায়ে, দুর্গতিতে, বিনিপাতে, নরকে উৎপন্ন হয়। ভিক্ষুগণ, মিথ্যাদৃষ্টিপরায়ণ সত্ত্বগণ কায়ভেদে মৃত্যুর পর অপায়ে, দুর্গতিতে, বিনিপাতে, নরকে পুনর্জন্ম, লাভ করে।

৮. হে ভিক্ষুগণ, সম্যক দৃষ্টি ভিন্ন আমি অন্য এক ধর্মও দেখিতেছি না যাহার দ্বারা সত্ত্বগণ মৃত্যুর পর সুগতি ভূমিতে স্বর্গলোকে পুনর্জন্ম লাভ করে। ভিক্ষুগণ, সম্যক দৃষ্টিযুক্ত ব্যক্তিগণ মৃত্যুর পর সুগতি ভূমিতে স্বর্গলোকে পুনর্জন্ম লাভ করে।

৯. হে ভিক্ষুগণ, মিথ্যাদৃষ্টিযুক্ত পুরুষ পুদ্গলের তৎদৃষ্টি অনুসারে কৃত যে কায়কর্ম, যে বাক্‌কর্ম, যে মনোকর্ম, যে চেতনা, যে আকাঙ্ক্ষা, যে প্রণিধি, যে সংস্কার ধর্ম তাহার সবগুলিই অনুপযোগী, অরুচিকর, অমনোজ্ঞ, অহিতকর, দুঃখ হইয়া থাকে। তাহার কারণ কী? ভিক্ষুগণ, যেহেতু দৃষ্টি অকুশলজনক। যেমন : ভিক্ষুগণ, নিম বীজ বা কোসাতকী বীজ বা তিক্ত অলাবু বীজ আদ্র মাটিতে রোপিত হইলে মাটির যে রস যে জল গ্রহণ করে তাহার সবটুকুই তিক্ত, কটু, বিস্বাদের কারণ হয়। ইহার হেতু কী? ভিক্ষুগণ, ইহার কারণ প্রদুষ্ট বীজ। তদ্রূপ ভিক্ষুগণ, মিথ্যাদৃষ্টিযুক্ত পুরুষ পুদ্গলের সেই দৃষ্টি অনুরূপ কৃত যে কায়কর্ম, যে বাক্‌কর্ম, যে মনোকর্ম, যে চেতনা, যে আকাঙ্ক্ষা, যে প্রণিধি, যে সংস্কার ধর্ম তাহার সবই অনুপযোগী, অরুচিকর, অমনোজ্ঞ, অহিতকর ও দুঃখজনক হইয়া থাকে। তাহার কারণ কী? ভিক্ষুগণ, দৃষ্টি অকুশল (পাপ) হেতু।

১০. হে ভিক্ষুগণ, সম্যক দৃষ্টিযুক্ত পুরুষ পুদ্গলের তৎদৃষ্টি অনুযায়ী কৃত যে কায়কর্ম, বাক্‌কর্ম, মনোকর্ম, যে চেতনা, আকাঙ্ক্ষা প্রণিধি (সংকল্প), যে সংস্কার ধর্ম-তাহার সবই উপযোগী, মনোজ্ঞ, হিতকর, সুখাবহ হইয়া থাকে। তাহার কারণ কী? ভিক্ষুগণ, দৃষ্টি সৎ (উত্তম) বলিয়া। যেমন ভিক্ষুগণ, ইক্ষুবীজ বা শালী ধান্য বীজ বা আঙ্গুর বীজ আর্র্র্দ্র মাটিতে রোপিত হইলে মাটির যে রস যে জল গ্রহণ করে তাহার সবটুকুই মধুর, স্বাদপূর্ণ ও নির্ভেজাল হইয়া থাকে। তাহার কারণ কী? যেহেতু বীজ উত্তম। তদ্রূপ ভিক্ষুগণ, সম্যক দৃষ্টিপরায়ণ ব্যক্তির দৃষ্টি অনুরূপ (সৎদৃষ্টি) কৃত যে কায়বাক্‌-মনোবাক্‌, যে চেতনা, আকাঙ্ক্ষা, প্রণিধি, যে সংস্কার ধর্ম-তাহার সবই উপযোগী, রুচিকর, মনোজ্ঞ, হিতকর ও সুখকর হইয়া থাকে। তাহার হেতু কী? দৃষ্টি সৎ (উত্তম) বলিয়া।”

৩. তৃতীয় বর্গ
১. “হে ভিক্ষুগণ, জগতে একজন পুদ্গলের জন্মলাভে বহুজনের অহিত, বহুজনের অসুখ, বহুজনের অনর্থ, দেব-মনুষ্যগণের অহিত, দুঃখ ঘটিয়া থাকে। একজন পুদ্গল কিরূপ? মিথ্যাদৃষ্টিসম্পন্ন বিপরীত মতবাদী। সে মিথ্যাদৃষ্টিপরায়ণ হইয়া বহুজনকে সদ্ধর্ম (ন্যায়পরায়ণতা) হইতে বিচ্যুত করে এবং অসদ্ধর্মকে প্রতিষ্ঠিত করে। ভিক্ষুগণ, এই একজন লোকের জগতে জন্মলাভে বহুজনের অহিত, বহুজনের অসুখ, বহুজনের অনর্থ, দেব-মনুষ্যগণের অহিত, দুঃখ ঘটিয়া থাকে।

২. হে ভিক্ষুগণ, জগতে এক ব্যক্তির জন্মলাভে বহুজনের হিত, বহুজনের সুখ, বহুজনের অর্থ, দেব-মনুষ্যগণের হিত-সুখ লাভ হইয়া থাকে। একজন পুদ্গল কিরূপ? সম্যক দৃষ্টিযুক্ত অবিপরীত মতবাদী। সে বহু লোককে অসদ্ধর্ম (অন্যায়) হইতে মুক্ত করিয়া সদ্ধর্মে প্রতিষ্ঠিত করে। ভিক্ষুগণ, জগতে এই ব্যক্তির জন্মলাভে বহুজনের সুখ, বহুজনের অর্থ, দেব-মনুষ্যগণের হিত, সুখ লাভ হইয়া থাকে।

৩. হে ভিক্ষুগণ, মিথ্যাদৃষ্টি ভিন্ন আমি অন্য এক ধর্মও দেখিতেছি না যাহা এইরূপ মহা নিন্দনীয়। ভিক্ষুগণ, মিথ্যাদৃষ্টি মহা নিন্দনীয়।

৪. হে ভিক্ষুগণ, মক্‌খলি মূর্খপুরুষ ভিন্ন একজন ব্যক্তিও দেখিতেছি না যে এইরূপ বহুজনের অহিতে প্রতিপন্ন, বহুজনের অসুখ, বহুজনের অনর্থ, দেব-মনুষ্যগণের অহিত, দুঃখে প্রতিপন্ন। যেমন ভিক্ষুগণ, নদীমুখে নিক্ষিপ্ত জাল বহু মৎস্যের অহিত, দুঃখ, অনর্থ ও ধ্বংসের কারণ হইয়া থাকে, তদ্রূপ ভিক্ষুগণ মনে হয়, মক্‌খলির ন্যায় মূর্খ পুরুষদের নিক্ষিপ্ত ফাঁদ জগতে উৎপন্ন বহু সত্ত্বের অহিত, দুঃখ, অনর্থ ও ধ্বংসের হেতু।

৫. হে ভিক্ষুগণ, ধর্ম-বিনয় দুর্ব্যাখ্যায় যে ব্যক্তি প্ররোচনা দেয়, যাহাকে প্ররোচনা দেয় এবং যে তদনুরূপ প্ররোচিত হয় তাহারা সবাই বহু অপুণ্য প্রসব করে। তাহার কারণ কী? ভিক্ষুগণ, তাহার কারণ ধর্মের দুর্ব্যাখ্যা।

৬. হে ভিক্ষুগণ, ধর্ম-বিনয় সুব্যাখ্যায় যে ব্যক্তি উদ্দীপিত করে, যাহাকে উদ্দীপিত করে এবং তদনুরূপ যে উদ্দীপিত হয় তাহারা সবাই বহু পুণ্য অর্জন করে। তাহার কারণ কী? হে ভিক্ষুগণ, তাহার হেতু ধর্মের সুব্যাখ্যা।

৭. হে ভিক্ষুগণ, ধর্ম-বিনয় অশুদ্ধভাবে ব্যাখ্যাত হইলে দানের গুরুত্ব দাতা কর্তৃক জানিতে হইবে, গ্রহিতা কর্তৃক নহে। তাহার কারণ কী? ভিক্ষুগণ, ধর্মের দুর্ব্যাখ্যার দর্বণ।

৮. হে ভিক্ষুগণ, ধর্ম-বিনয় যথাযথ-ভাবে ব্যাখ্যাত হইলে দানের গুরুত্ব গ্রহিতা কর্তৃক জানিতে হইবে, দাতা কর্তৃক নহে। তাহার কারণ কী? ভিক্ষুগণ, ধর্মের সুব্যাখ্যায় তাহার কারণ।

৯. হে ভিক্ষুগণ, ধর্মের দুর্ব্যাখ্যার যে আরব্ধবীর্য (অত্যুৎসাহী) সে দুঃখে জীবন অতিবাহিত করে। তাহার হেতু কী? ভিক্ষুগণ, ধর্মের দুর্ব্যাখ্যা হেতু।

১০. হে ভিক্ষুগণ, ধর্মের সুব্যাখ্যার যে অলস (নিবীর্য) সে দুঃখে বাস করে। তাহার হেতু কী? ভিক্ষুগণ, ধর্মের সুব্যাখ্যা হেতু।

১১. হে ভিক্ষুগণ, ধর্ম-বিনয় দুর্ব্যাখ্যাত হইলে অলস ব্যক্তি সুখে বাস করে। তাহার কারণ কী? ভিক্ষুগণ, ধর্মের দুর্ব্যাখ্যাই তাহার কারণ।

১২. হে ভিক্ষুগণ, ধর্ম-বিনয় সুব্যাখ্যাত হইলে যে আরব্ধবীর্যপরায়ণ হয় সে সুখে বাস করে। তাহার কারণ কী? ভিক্ষুগণ, ধর্মের সুব্যাখ্যা হেতু।

১৩. হে ভিক্ষুগণ, বিষ্ঠা যেমন অল্পমাত্র হইলেও দুর্গন্ধ হয় তদ্রূপ হে ভিক্ষুগণ, আমি সামান্যতম সময়ের জন্যও ভবের (হওয়ার, জন্ম লাভের) প্রশংসা করি না, এমনকি অঙ্গুলির ছাপ যতক্ষণ স্থায়ী হয় ততক্ষণ সময়ের জন্যও না।

১৪. হে ভিক্ষুগণ, মূত্র যেমন অল্পমাত্র হইলেও দুর্গন্ধ হয় তদ্রূপ হে ভিক্ষুগণ, আমি সামান্যতম সময়ের জন্যও ভবের (হওয়ার, জন্ম লাভের) প্রশংসা করি না, এমনকি অঙ্গুলির ছাপ যতক্ষণ স্থায়ী হয় ততক্ষণ সময়ের জন্যও না।

১৫. হে ভিক্ষুগণ, থুথু যেমন অল্পমাত্র হইলেও দুর্গন্ধ হয় তদ্রূপ হে ভিক্ষুগণ, আমি সামান্যতম সময়ের জন্যও ভবের (হওয়ার, জন্ম লাভের) প্রশংসা করি না, এমনকি অঙ্গুলির ছাপ যতক্ষণ স্থায়ী হয় ততক্ষণ সময়ের জন্যও না।

১৬. হে ভিক্ষুগণ, পূঁয যেমন অল্পমাত্র হইলেও দুর্গন্ধ হয় তদ্রূপ হে ভিক্ষুগণ, আমি সামান্যতম সময়ের জন্যও ভবের (হওয়ার, জন্ম লাভের) প্রশংসা করি না, এমনকি অঙ্গুলির ছাপ যতক্ষণ স্থায়ী হয় ততক্ষণ সময়ের জন্যও না।

১৭. হে ভিক্ষুগণ, রক্ত যেমন অল্পমাত্র হইলেও দুর্গন্ধ হয় তদ্রূপ হে ভিক্ষুগণ, আমি সামান্যতম সময়ের জন্যও ভবের (হওয়ার, জন্ম লাভের) প্রশংসা করি না, এমনকি অঙ্গুলির ছাপ যতক্ষণ স্থায়ী হয় ততক্ষণ সময়ের জন্যও না।”

৪. চতুর্থ বর্গ
১. “যেমন হে ভিক্ষুগণ, এই জম্বুদ্বীপে অল্পমাত্র রমণীয় আরাম (উদ্যান) বন, ভূমি ও পুষ্করিণী আছে অপর পক্ষে খাড়া ও ঢালু স্থান, দুর্গম নদী, কণ্টকময় স্থান, অসম পর্বতের সংখ্যা অধিক, তদ্রূপ ভিক্ষুগণ, স্থলজ জীবের সংখ্যা অল্প, জলজ প্রাণীর সংখ্যা অধিক। তদ্রূপ হে ভিক্ষুগণ, মনুষ্যদের মধ্যে পুনর্জন্ম গ্রহণকারীর লোকের সংখ্যা অল্প; সেইরূপ মনুষ্যদের মধ্যে নহে অন্যত্র জন্ম লাভী জীবের সংখ্যা অধিক। তদ্রূপ ভিক্ষুগণ, মধ্য দেশে পুনর্জন্ম গ্রহণকারীর জীবের সংখ্যা অল্প, প্রত্যন্ত প্রদেশে অদূরদর্শী বর্বরদের মধ্যে জন্ম গ্রহণকারী জীবের সংখ্যা অধিক। সেইরূপ হে ভিক্ষুগণ, প্রজ্ঞাবান, তীক্ষ্ণবুদ্ধিযুক্ত, অবধির ও অমূক, প্রতিবলসম্পন্ন, সুভাষিত-দুর্ভাষিত বিষয়ের অর্থ বিচারে দক্ষ এমন সত্ত্বের সংখ্যা অল্প, এইরূপ জীবের সংখ্যা অধিক যাহারা মূর্খ, বুদ্ধিহীন, বধির ও মূক সুভাষিত-দুর্ভাষিত বিষয়ের অর্থ বিচারে অনুপযুক্ত। তদ্রূপ হে ভিক্ষুগণ, আর্য-প্রজ্ঞাচক্ষুসম্পন্ন সত্ত্বের সংখ্যা নগণ্য, অবিদ্যাযুক্ত স্মৃতিহীন সত্ত্বের সংখ্যা অধিক। সেইরূপ হে ভিক্ষুগণ, তথাগতের দর্শন লাভ করে এমন সত্ত্বের সংখ্যা অল্প, তথাগতের দর্শন লাভ করে না এমন সত্ত্বের সংখ্যা অধিক। তদ্রূপ হে ভিক্ষুগণ, তথাগত প্রবেদিত (প্রবর্তিত) ধর্ম-বিনয় শ্রবণের সুযোগ লাভ করে এমন সত্ত্বের সংখ্যা অল্প, তথাগত প্রবেদিত ধর্ম-বিনয় শ্রবণের সুযোগ লাভ করে না এমন সত্ত্বগণের সংখ্যা বহু। সেইরূপ হে ভিক্ষুগণ, ধর্ম শুনিয়া অন্তরে ধারণ করিতে পারে এমন লোকের সংখ্যা অল্প, ধর্ম শুনিয়া অন্তরে ধারণ করিতে পারে না এমন লোকের সংখ্যা বহু। তদ্রূপ হে ভিক্ষুগণ, অন্তরে ধারণকৃত ধর্মের অর্থ অনুসন্ধান করে এমন লোকের সংখ্যা অল্প, অন্তরে ধারণকৃত ধর্মের অর্থ অনুসন্ধান করে এমন সত্ত্বের সংখ্যা অধিক। সেইরূপ হে ভিক্ষুগণ, ধর্মের অর্থ জানিয়া, ধর্ম জানিয়া তদনুরূপ জীবন নির্বাহ করে এমন লোকের সংখ্যা অল্প; অর্থ না জানিয়া, ধর্ম না জানিয়া ধর্মানুধর্ম জীবন অতিবাহিত করে না এমন লোকের সংখ্যা অধিক। তদ্রূপ হে ভিক্ষুগণ, সংবেদনীয় বিষয়ে আলোড়ন সৃষ্টি করে এমন সত্ত্বের সংখ্যা অল্প, এমন সত্ত্বের সংখ্যা বহু যাহারা সংবেদনীয় বিষয়ে আলোড়ন সৃষ্টি করে না। সেইরূপ হে ভিক্ষুগণ, আলোড়িত হইয়া জ্ঞানপূর্বক (পদ্ধতিগতভাবে) প্রচেষ্টা করে এমন লোকের সংখ্যা অল্প, আলোড়িত হইয়া জ্ঞানপূর্বক প্রচেষ্টা করে না এমন সত্ত্বের সংখ্যা অধিক। তদ্রূপ হে ভিক্ষুগণ, সংকল্প উৎপাদন করিয়া (প্রচেষ্টাপূর্বক) সমাধি, মনের একাগ্রতা লাভ করে এমন লোকের সংখ্যা অল্প, প্রচেষ্টাপূর্বক সমাধি, মনের একাগ্রতা লাভ করে না এমন লোকের সংখ্যা অধিক। সেইরূপ হে ভিক্ষুগণ, অগ্র অন্ন, অগ্র রসলাভীদের সংখ্যা অল্প। অগ্র অন্ন, অগ্র রসলাভী নহে এমন লোকের সংখ্যা অধিক যাহারা পাত্রে সংগৃহীত যৎসামন্য টুকরায় জীবনের অস্তিত্ব রক্ষা করে। তদ্রূপ হে ভিক্ষুগণ, অর্থরস (সারার্থ) ধর্মরস, বিমুক্তিরসলাভী সত্ত্বের সংখ্যা অল্প। অর্থরস, ধর্মরস, বিমুক্তিরসলাভী নহে এমন লোকের সংখ্যা অধিক। তদ্ধেতু হে ভিক্ষুগণ, তোমাদের এইরূপ শিক্ষা করা কর্তব্য-আমরা অর্থরস, ধর্মরস, বিমুক্তিরসলাভী হইব। এইরূপ তোমরা শিক্ষা করিবে।

২. যেমন হে ভিক্ষুগণ, এই জম্বুদ্বীপে রমণীয় আরাম, বন, ভূমি, পুষ্করিণী আছে অল্পমাত্র, অপর পক্ষে খাড়া উঁচু ও ঢালু, দুর্গম নদী, কণ্টকময় স্থান, অসমান পর্বতের সংখ্যা অধিক। তদ্রুপ হে ভিক্ষুগণ, মনুষ্য হিসেবে চ্যুত হইয়া মনুষ্যরূপে পুনর্জন্ম লাভ করে এমন লোকের সংখ্যা অল্পমাত্র। কিন্তু মনুষ্য হিসেবে মৃত্যু বরণ করিয়া নরকে, তির্যগ্‌প্রাণির গর্ভে, প্রেত লোকে পুনর্জন্ম গ্রহণ করে এমন সত্ত্বের সংখ্যা অধিক। সেইরূপে হে ভিক্ষুগণ, মনুষ্যরূপে চ্যুত হইয়া দেবগণের মধ্যে পুনর্জন্ম গ্রহণ করে এমন সত্ত্বের সংখ্যা অল্প। কিন্তু মনুষ্য হিসেবে চ্যুত হইয়া নরকে, তির্যগ্‌প্রাণির গর্ভে, প্রেতলোকে পুনর্জন্ম লাভ করে এমন জীবের সংখ্যা অধিক। তদ্রূপ হে ভিক্ষুগণ, দেব হিসেবে চ্যুত হইয়া দেবগণের মধ্যে পুনর্জন্ম গ্রহণ করে এমন জীবের সংখ্যা অল্পমাত্র। কিন্তু দেব হিসেবে চ্যুত হইয়া নরকে, তির্যগ্‌প্রাণির গর্ভে, প্রেতলোকে পুনর্জন্ম লাভ করে এমন জীবের সংখ্যা অধিক। তদ্রূপ হে ভিক্ষুগণ, দেবরূপে চ্যুত হইয়া মনুষ্যদের মধ্যে পুনর্জন্ম গ্রহণ করে এমন সত্ত্বের সংখ্যা অল্পমাত্র। কিন্তু দেব হিসেবে চ্যুত হইয়া নরকে, তির্যগ্‌প্রাণির গর্ভে, প্রেতলোকে পুনর্জন্ম লাভ করে এমন জীবের সংখ্যা অধিক। সেইরূপ হে ভিক্ষুগণ, নরক হইতে চ্যুত হইয়া মনুষ্যদের মধ্যে পুনর্জন্ম লাভ করে এমন জীবের সংখ্যা অল্পমাত্র। কিন্তু নরক হইতে চ্যুত হইয়া নরকে, তির্যগ্‌প্রাণির গর্ভে, প্রেতলোকে পুনর্জন্ম লাভ করে এমন জীবের সংখ্যা অধিক। তদ্রূপ হে ভিক্ষুগণ, নরক হইতে চ্যুত হইয়া দেবরূপে পুনর্জন্ম লাভ করে এমন সত্ত্বের সংখ্যা অল্পমাত্র। কিন্তু নরক হইতে চ্যুত হইয়া নরকে, তির্যগ্‌প্রাণির গর্ভে, প্রেতলোকে পুনর্জন্ম লাভ করে এমন জীবের সংখ্যা অধিক। সেইরূপ হে ভিক্ষুগণ, তির্য্যকযোনি হইতে চ্যুত হইয়া মনুষ্যরূপে পুনর্জন্ম লাভ করে এমন সত্ত্বের সংখ্যা অল্প। কিন্তু তির্য্যকযোনি হইতে চ্যুত হইয়া তির্য্যক যোনিতে, নরকে, প্রেতলোকে পুনর্জন্ম লাভ করে এমন জীবের সংখ্যা অধিক। তদ্রূপ হে ভিক্ষুগণ, তির্য্যকযোনি হইতে চ্যুত হইয়া দেবগণের মধ্যে পুনর্জন্ম লাভ করে এমন প্রাণীর সংখ্যা স্বল্পমাত্র। কিন্তু তির্য্যক যোনি হইতে চ্যুত হইয়া নরকে, তির্যগ্‌প্রাণির গর্ভে, প্রেতলোকে পুনর্জন্ম লাভ করে এমন জীবের সংখ্যা অধিক। সেইরূপ হে ভিক্ষুগণ, প্রেতলোক হইতে চ্যুত হইয়া মনুষ্যদের মধ্যে পুনর্জন্ম লাভ করে এমন জীবের সংখ্যা অল্প। কিন্তু প্রেতযোনি হইতে চ্যুত হইয়া নরকে, তির্য্যকযোনিতে, প্রেতযোনিতে, পুনর্জন্ম লাভ করে এমন জীবের সংখ্যা অধিক। তদ্রূপ, হে ভিক্ষুগণ, প্রেতযোনি হইতে চ্যুত হইয়া দেবগণের মধ্যে পুনর্জন্ম লাভ করে এমন জীবের সংখ্যা অল্প। কিন্তু প্রেতযোনি হইতে চ্যুত হইয়া নরকে, তির্য্যকযোনিতে, প্রেতযোনিতে পুনর্জন্ম লাভ করে এমন জীবের সংখ্যা অধিক।”


 

১৭. প্রসাদকর ধর্ম বর্গ
১. প্রথম বর্গ
“প্রকৃতপক্ষে ভিক্ষুগণ, এইগুলিকে লাভের মধ্যে গণ্য করিতে হইবে যেমন : অরণ্যবাস, পিণ্ডচারিক (ভিক্ষা-জীবিকা), পাংশুকুলিকতা (ছিন্নবস্ত্র পরিধান করণ), ত্রিচীবর পরিধান করণ, ধর্মকথিকতা (ধর্ম কথন) বিনয়ধরকত্ব, বিস্তৃত জ্ঞান, স্থবিরত্ব (উপাধি), সত্য আচরণ সম্পদ, পরিবার সম্পদ, বড় পরিবার সম্পদ, সুন্দর আকার-প্রকার, সুন্দর কথাবার্তা, অল্পেচ্ছুতা (অল্পে সন্তুষ্টিতা), রোগহীনতা।


 

১৮. অপর অচ্ছরা সংঘাত বর্গ
১. হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যান অনুশীলন করিবে, ভিক্ষুগণ, এইরূপ বসবাসকারী ভিক্ষুকে নিষ্ফল বলা যায় না। সে শাস্তার আদেশ মানিয়া চলে সে উপদেশ গ্রহণ করে এবং অমোঘ রাষ্ট্রপিণ্ড (খাদ্য) পরিভোগ করে। যাহারা এগুলি পুনঃপুন করে তাহাদের সম্পর্কে কে কী বলিতে পারে?

২. হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যান অনুশীলন করিবে। হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যান অনুশীলন করিবে। ভিক্ষুগণ, এইরূপ বসবাসকারী ভিক্ষুকে নিষ্ফল বলা যায় না। সে শাস্তার আদেশ মানিয়া চলে, সে উপদেশ গ্রহণ করে এবং অমোঘ রাষ্ট্রপিণ্ড (খাদ্য) পরিভোগ করে। যাহারা এগুলি পুনঃপুন করে তাহাদের সম্পর্কে কে কী বলিতে পারে?

৩. হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যান অনুশীলন করিবে, ভিক্ষুগণ, এইরূপ বসবাসকারী ভিক্ষুকে নিষ্ফল বলা যায় না। সে শাস্তার আদেশ মানিয়া চলে, সে উপদেশ গ্রহণ করে এবং অমোঘ রাষ্ট্রপিণ্ড (খাদ্য) পরিভোগ করে। যাহারা এগুলি পুনঃপুন করে তাহাদের সম্পর্কে কে কী বলিতে পারে?

৪. হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যান অনুশীলন করিবে, ভিক্ষুগণ, এইরূপ বসবাসকারী ভিক্ষুকে নিষ্ফল বলা যায় না। সে শাস্তার আদেশ মানিয়া চলে, সে উপদেশ গ্রহণ করে এবং অমোঘ রাষ্ট্রপিণ্ড (খাদ্য) পরিভোগ করে। যাহারা এগুলি পুনঃপুন করে তাহাদের সম্পর্কে কে কী বলিতে পারে?

৫. মৈত্রী চিত্তবিমুক্তি, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রী চিত্তবিমুক্তি অনুশীলন করিবে, ভিক্ষুগণ, এইরূপ বসবাসকারী ভিক্ষুকে নিষ্ফল বলা যায় না। সে শাস্তার আদেশ মানিয়া চলে, সে উপদেশ গ্রহণ করে এবং অমোঘ রাষ্ট্রপিণ্ড (খাদ্য) পরিভোগ করে। যাহারা এগুলি পুনঃপুন করে তাহাদের সম্পর্কে কে কী বলিতে পারে?

৬. করুণা চিত্তবিমুক্তি, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণা চিত্তবিমুক্তি অনুশীলন করিবে, ভিক্ষুগণ, এইরূপ বসবাসকারী ভিক্ষুকে নিষ্ফল বলা যায় না। সে শাস্তার আদেশ মানিয়া চলে, সে উপদেশ গ্রহণ করে এবং অমোঘ রাষ্ট্রপিণ্ড (খাদ্য) পরিভোগ করে। যাহারা এগুলি পুনঃপুন করে তাহাদের সম্পর্কে কে কী বলিতে পারে?

৭. মুদিতা (নিঃস্বার্থ ভালোবাসা) চিত্তবিমুক্তি, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতা চিত্তবিমুক্তি অনুশীলন করিবে, ভিক্ষুগণ, এইরূপ... সম্পর্কে কে কী বলিতে পারে?

৮. উপেক্ষা চিত্তবিমুক্তি হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা চিত্তবিমুক্তি অনুশীলন করিবে, ভিক্ষুগণ, এইরূপ... সম্পর্কে কে কী বলিতে পারে?

৯. কায়ে কায়ানুদর্শী হইয়া বিহার করে, উৎসাহী, মনোযোগী, স্মৃতিমান হইয়া জগতে অভিধ্যা (লোভ) হইতে উৎপন্ন নৈরাশ্য দমন করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত কায়ে কায়ানুদর্শী হইয়া বিহার করে, উৎসাহী, মনোযোগী, স্মৃতিমান হইয়া জগতে অভিধ্যা (লোভ) হইতে উৎপন্ন নৈরাশ্য দমন করে, ভিক্ষুগণ, এইরূপ... সম্পর্কে কে কী বলিতে পারে?

১০. বেদনায় (অনুভূতি) বেদনানুদর্শী হইয়া বিহার করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বেদনায় (অনুভূতি) বেদনানুদর্শী হইয়া বিহার করে, ভিক্ষুগণ, এইরূপ... সম্পর্কে কে কী বলিতে পারে?

১১. চিত্তে (মনে) চিত্তানুদর্শী হইয়া বিহার করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চিত্তে (মনে) চিত্তানুদর্শী হইয়া বিহার করে, ভিক্ষুগণ, এইরূপ... সম্পর্কে কে কী বলিতে পারে?

১২. ধর্মে ধর্মানুদর্শী হইয়া বিহার করে, উৎসাহী, মনোযোগী, স্মৃতিমান হইয়া জগতে অভিধ্যা হইতে উৎপন্ন নৈরাশ্য দমন করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ধর্মে ধর্মানুদর্শী হইয়া বিহার করে, উৎসাহী, মনোযোগী, স্মৃতিমান হইয়া জগতে অভিধ্যা হইতে উৎপন্ন নৈরাশ্য দমন করে, ভিক্ষুগণ, এইরূপ... সম্পর্কে কে কী বলিতে পারে?

১৩. অনুৎপন্ন পাপ-অকুশলধর্মের অনুৎপত্তির জন্য ছন্দ (আকাঙ্ক্ষা) উৎপন্ন করে, চেষ্টা করে, প্রচেষ্টা আরম্ভ করে, চিত্তে অনুৎপন্ন অকুশলধর্মের অনুৎপত্তির জন্য যথাসাধ্য চেষ্টা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অনুৎপন্ন পাপ-অকুশলধর্মের অনুৎপত্তির জন্য ছন্দ (আকাঙ্ক্ষা) উৎপন্ন করে, চেষ্টা করে, প্রচেষ্টা আরম্ভ করে, চিত্তে অনুৎপন্ন অকুশলধর্মের উৎপত্তির জন্য যথাসাধ্য চেষ্টা করে, ভিক্ষুগণ, এইরূপ... সম্পর্কে কে কী বলিতে পারে?

১৪. উৎপন্ন পাপ-অকুশলধর্মের (বিষয়ের) ক্ষয়ের জন্য ছন্দ (আকাঙ্ক্ষা) উৎপন্ন করে, প্রচেষ্টা করে, বীর্য্যারম্ভ করে, চিত্তে উৎপন্ন অকুশল ধ্বংসের জন্য যথাসাধ্য চেষ্টা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উৎপন্ন পাপ-অকুশলধর্মের (বিষয়ের) ক্ষয়ের জন্য ছন্দ (আকাঙ্ক্ষা) উৎপন্ন করে, প্রচেষ্টা করে, বীর্য্যারম্ভ করে, চিত্তে উৎপন্ন অকুশল ধ্বংসের জন্য যথাসাধ্য চেষ্টা করে, ভিক্ষুগণ, এইরূপ... সম্পর্কে কে কী বলিতে পারে?

১৫. অনুৎপন্ন কুশলধর্ম উৎপাদনের জন্য আকাঙ্ক্ষা উৎপন্ন করে, প্রচেষ্টা করে, বীর্য্যারম্ভ করে, চিত্তে অনুৎপন্ন কুশলধর্ম উৎপাদনের জন্য যথাসাধ্য চেষ্টা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অনুৎপন্ন কুশলধর্ম উৎপাদনের জন্য আকাঙ্ক্ষা উৎপন্ন করে, প্রচেষ্টা করে, বীর্য্যারম্ভ করে, চিত্তে অনুৎপন্ন কুশলধর্ম উৎপাদনের জন্য যথাসাধ্য চেষ্টা করে, ভিক্ষুগণ, এইরূপ... সম্পর্কে কে কী বলিতে পারে?

১৬. উৎপন্ন কুশলধর্মসমূহের স্থিতির জন্য, অবিনাশের জন্য, বৃদ্ধি ও বৈপুল্য প্রাপ্তির জন্য শ্রীবৃদ্ধি ও পূর্ণতা প্রাপ্তির জন্য তীব্র আকাঙ্ক্ষা করে, প্রচেষ্টা করে, বীর্য্যারম্ভ করে, উত্তরোত্তর শ্রীবৃদ্ধির জন্য চিত্তের দ্বারা যথাসাধ্য চেষ্টা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উৎপন্ন কুশলধর্মসমূহের স্থিতির জন্য, অবিনাশের জন্য, বৃদ্ধি ও বৈপুল্য প্রাপ্তির জন্য শ্রীবৃদ্ধি ও পূর্ণতা প্রাপ্তির জন্য তীব্র আকাঙ্ক্ষা করে, প্রচেষ্টা করে, বীর্য্যারম্ভ করে, উত্তরোত্তর শ্রীবৃদ্ধির জন্য চিত্তের দ্বারা যথাসাধ্য চেষ্টা করে, ভিক্ষুগণ, এইরূপ... সম্পর্কে কে কী বলিতে পারে?

১৭. ছন্দ-সমাধি-পধান (প্রচেষ্টা)-সংস্কার সমন্বিত ঋদ্ধিপাদ (মানসিক শক্তি) ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ছন্দ-সমাধি-পধান (প্রচেষ্টা)-সংস্কার সমন্বিত ঋদ্ধিপাদ (মানসিক শক্তি) ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮. বীর্য-সমাধি-পধান-সংস্কার সমন্বিত ঋদ্ধিপাদ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বীর্য-সমাধি-পধান-সংস্কার সমন্বিত ঋদ্ধিপাদ ভাবে, ভিক্ষুগণ, এইরূপ... সম্পর্কে কে কী বলিতে পারে?

১৯. চিত্ত-সমাধি-পধান-সংস্কার সমন্বিত ঋদ্ধিপাদ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চিত্ত-সমাধি-পধান-সংস্কার সমন্বিত ঋদ্ধিপাদ ভাবে, ভিক্ষুগণ, এইরূপ... সম্পর্কে কে কী বলিতে পারে?

২০. বীমংসা (পর্যবেক্ষণ) সমাধি-পধান-সংস্কার সমন্বিত ঋদ্ধিপাদ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বীমংসা (পর্যবেক্ষণ) সমাধি-পধান-সংস্কার সমন্বিত ঋদ্ধিপাদ ভাবে, ভিক্ষুগণ, এইরূপ... সম্পর্কে কে কী বলিতে পারে?

২১. শ্রদ্ধেন্দ্রিয় ভাবে (অনুশীলন করে), হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত শ্রদ্ধেন্দ্রিয় ভাবে (অনুশীলন করে), ভিক্ষুগণ, এইরূপ... সম্পর্কে কে কী বলিতে পারে?

২২. বীর্যেন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বীর্যেন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

২৩. স্মৃতীন্দ্রিয় (মনের একাগ্রতা) ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত স্মৃতীন্দ্রিয় (মনের একাগ্রতা) ভাবে, ভিক্ষুগণ, এইরূপ... সম্পর্কে কে কী বলিতে পারে?

২৪. সমাধিন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সমাধিন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

২৫. প্রজ্ঞেন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রজ্ঞেন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

২৬. শ্রদ্ধাবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত শ্রদ্ধাবল ভাবে, ভিক্ষুগণ, এইরূপ... সম্পর্কে কে কী বলিতে পারে?

২৭. বীর্যবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বীর্যবল ভাবে, ভিক্ষুগণ, এইরূপ... সম্পর্কে কে কী বলিতে পারে?

২৮. স্মৃতিবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত স্মৃতিবল ভাবে, ভিক্ষুগণ, এইরূপ... সম্পর্কে কে কী বলিতে পারে?

২৯. সমাধিবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সমাধিবল ভাবে, ভিক্ষুগণ, এইরূপ... সম্পর্কে কে কী বলিতে পারে?

৩০. প্রজ্ঞাবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রজ্ঞাবল ভাবে, ভিক্ষুগণ, এইরূপ... সম্পর্কে কে কী বলিতে পারে?

৩১. স্মৃতি সম্বোধ্যঙ্গ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত স্মৃতি সম্বোধ্যঙ্গ ভাবে, ভিক্ষুগণ, এইরূপ... সম্পর্কে কে কী বলিতে পারে?

৩২. ধর্মবিচয় সম্বোধ্যঙ্গ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ধর্মবিচয় সম্বোধ্যঙ্গ ভাবে, ভিক্ষুগণ, এইরূপ... সম্পর্কে কে কী বলিতে পারে?

৩৩. বীর্য সম্বোধ্যঙ্গ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বীর্য সম্বোধ্যঙ্গ ভাবে, ভিক্ষুগণ, এইরূপ... সম্পর্কে কে কী বলিতে পারে?

৩৪. প্রীতি সম্বোধ্যঙ্গ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রীতি সম্বোধ্যঙ্গ ভাবে, ভিক্ষুগণ, এইরূপ... সম্পর্কে কে কী বলিতে পারে?

৩৫. প্রশ্রদ্ধি বা শান্তি সম্বোধ্যঙ্গ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রশ্রদ্ধি বা শান্তি সম্বোধ্যঙ্গ ভাবে, ভিক্ষুগণ, এইরূপ... সম্পর্কে কে কী বলিতে পারে?

৩৬. সমাধি সম্বোধ্যঙ্গ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সমাধি সম্বোধ্যঙ্গ ভাবে, ভিক্ষুগণ, এইরূপ... সম্পর্কে কে কী বলিতে পারে?

৩৭. উপেক্ষা (মনের সমভাব) সম্বোধ্যঙ্গ ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (মনের সমভাব) সম্বোধ্যঙ্গ ভাবে, ভিক্ষুগণ, এইরূপ... সম্পর্কে কে কী বলিতে পারে?

৩৮. সম্যক দৃষ্টি ভাবে (অনুশীলন করে), হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক দৃষ্টি ভাবে (অনুশীলন করে), ভিক্ষুগণ, এইরূপ... সম্পর্কে কে কী বলিতে পারে?

৩৯. সম্যক সংকল্প (উদ্দেশ্য) ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক সংকল্প (উদ্দেশ্য) ভাবে, ভিক্ষুগণ, এইরূপ... সম্পর্কে কে কী বলিতে পারে?

৪০. সম্যক বাক্য ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক বাক্য ভাবে, ভিক্ষুগণ, এইরূপ... সম্পর্কে কে কী বলিতে পারে?

৪১. সম্যক কর্ম ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক কর্ম ভাবে, ভিক্ষুগণ, এইরূপ... সম্পর্কে কে কী বলিতে পারে?

৪২. সম্যক জীবিকা ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক জীবিকা ভাবে, ভিক্ষুগণ, এইরূপ... সম্পর্কে কে কী বলিতে পারে?

৪৩. সম্যক প্রচেষ্টা ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক প্রচেষ্টা ভাবে, ভিক্ষুগণ, এইরূপ... সম্পর্কে কে কী বলিতে পারে?

৪৪. সম্যক স্মৃতি ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক স্মৃতি ভাবে, ভিক্ষুগণ, এইরূপ... সম্পর্কে কে কী বলিতে পারে?

৪৫. সম্যক সমাধি ভাবে (একাগ্রতা ভাবে), হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সম্যক সমাধি ভাবে, ভিক্ষুগণ, এইরূপ... সম্পর্কে কে কী বলিতে পারে?

৪৬. ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, ভিক্ষুগণ, এইরূপ... সম্পর্কে কে কী বলিতে পারে?

৪৭. ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্শন করে এবং সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্শন করে এবং সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, ভিক্ষুগণ, এইরূপ... সম্পর্কে কে কী বলিতে পারে?

৪৮. ব্যক্তিগত রূপ সম্পর্কে সচেতন না হইলে সে বাহিরের সীমাবদ্ধ এবং সুবর্ণ-দুর্বর্ণ রূপ দর্শন করে এবং সেইসব চেতনা দ্বারা আয়ত্ত করিয়া “আমি জানি, আমি দেখি” এইরূপ সে সচেতন হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন না হইলে সে বাহিরের সীমাবদ্ধ এবং সুবর্ণ-দুর্বর্ণ রূপ দর্শন করে এবং সেইসব চেতনা দ্বারা আয়ত্ত করিয়া “আমি জানি, আমি দেখি” এইরূপ সে সচেতন হয়, ভিক্ষুগণ, এইরূপ... সম্পর্কে কে কী বলিতে পারে?

৪৯. ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সচেতন হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সচেতন হয়, ভিক্ষুগণ, এইরূপ... সম্পর্কে কে কী বলিতে পারে?

৫০. ব্যক্তিগত রূপ (বস্তুগত গুণ) সম্পর্কে সচেতন না হইলে সে বাহিরের নীল (হিসেবে), নীলবর্ণ (রং), নীল নিদর্শন (দেখিতে নীল), নীল (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ (বস্তুগত গুণ) সম্পর্কে সচেতন না হইলে সে বাহিরের নীল (হিসেবে), নীলবর্ণ (রং), নীল নিদর্শন (দেখিতে নীল), নীল (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, ভিক্ষুগণ, এইরূপ... সম্পর্কে কে কী বলিতে পারে?

৫১. ব্যক্তিগত রূপ সম্পর্কে সচেতন না হইলে সে বাহিরে পীত, পীতবর্ণ, পীত নিদর্শন, পীত (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন না হইলে সে বাহিরে পীত, পীতবর্ণ, পীত নিদর্শন, পীত (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, ভিক্ষুগণ, এইরূপ... সম্পর্কে কে কী বলিতে পারে?

৫২. ব্যক্তিগত রূপ সম্পর্কে সচেতন না হইলে সে বাহিরের লোহিত (রক্ত), লোহিতবর্ণ, লোহিত নিদর্শন, রোহিত (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন না হইলে সে বাহিরের লোহিত (রক্ত), লোহিতবর্ণ, লোহিত নিদর্শন, রোহিত (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, ভিক্ষুগণ, এইরূপ... সম্পর্কে কে কী বলিতে পারে?

৫৩. ব্যক্তিগত রূপ সম্পর্কে সচেতন না হইলে সে বাহিরে পীত, পীতবর্ণ, পীত নিদর্শন, পীত (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন না হইলে সে বাহিরের সাদা, সাদাবর্ণ, সাদা নিদর্শন, সাদা (জ্বল জ্বল করে এমন) রূপ দর্শন করে এবং সেইসব ব্যক্তিগত রূপ সম্পর্কে সচেতন হইলে বাহিরের সীমাহীন এবং সুবর্ণ-দুর্বর্ণ রূপ দর্র্শন করে এবং সেইগুলি চেতনা দ্বারা আয়ত্ত করিয়া “আমি জানি আমি দেখি” এইরূপ সজ্ঞান হয়, ভিক্ষুগণ, এইরূপ... সম্পর্কে কে কী বলিতে পারে?

৫৪. সে রূপী হইয়া রূপ দর্শন করে ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, সে রূপী হইয়া রূপ দর্শন করে, ভিক্ষুগণ, এইরূপ... সম্পর্কে কে কী বলিতে পারে?

৫৫. ব্যক্তিগত রূপ সম্পর্কে সচেতন না হইলে সে বাহিরের রূপ দর্শন করে, রূপী হইয়া রূপ দর্শন করে ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন না হইলে সে বাহিরের রূপ দর্শন করে, রূপী হইয়া রূপ দর্শন করে ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, ভিক্ষুগণ, এইরূপ... সম্পর্কে কে কী বলিতে পারে?

৫৬. ব্যক্তিগত রূপ সম্পর্কে সচেতন না হইলে সে বাহিরের রূপ দর্শন করে এই চেতনায়, “কী সুন্দর!” সে মুক্তি লাভ করে ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ব্যক্তিগত রূপ সম্পর্কে সচেতন না হইলে সে বাহিরের রূপ দর্শন করে এই চেতনায়, “কি সুন্দর!” সে মুক্তি লাভ করে, ব্যক্তিগত রূপ (বস্তুগত গুণ) সম্পর্কে সচেতন হইয়া বাহিরে সীমাবদ্ধ এবং সুবর্ণ-দুর্বর্ণ (ভালো বা মন্দ) রূপ দর্শন করে ও সেইগুলি চেতনা দ্বারা আয়ত্ত করিয়া “আমি জানি, আমি দেখি” এইরূপ সচেতন হয়, ভিক্ষুগণ, এইরূপ... সম্পর্কে কে কী বলিতে পারে?

৫৭. রূপসংজ্ঞা সমতিক্রম করিয়া, পটিঘসংজ্ঞা (ক্রোধসংজ্ঞা) ধ্বংস করিয়া, নানাত্ব সংজ্ঞা অগ্রাহ্য করিয়া আকাশের বিষয় ভাবে, আকাশ-অনন্ত লাভ করিয়া তাহাতে অবস্থান করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত রূপসংজ্ঞা সমতিক্রম করিয়া, পটিঘসংজ্ঞা (ক্রোধসংজ্ঞা) ধ্বংস করিয়া, নানাত্ব সংজ্ঞা অগ্রাহ্য করিয়া আকাশের বিষয় ভাবে, আকাশ-অনন্ত লাভ করিয়া তাহাতে অবস্থান করে, ভিক্ষুগণ, এইরূপ... সম্পর্কে কে কী বলিতে পারে?

৫৮. সর্বতোভাবে আকাশ-অনন্ত-আয়তন অতিক্রম করিয়া “অনন্ত বিজ্ঞান” বিষয়ে ভাবে, বিজ্ঞান-অনন্ত-আয়তন লাভ করিয়া তাহাতে অবস্থান করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সর্বতোভাবে আকাশ-অনন্ত-আয়তন অতিক্রম করিয়া “অনন্ত বিজ্ঞান” বিষয়ে ভাবে, বিজ্ঞান-অনন্ত-আয়তন লাভ করিয়া তাহাতে অবস্থান করে, ভিক্ষুগণ, এইরূপ... সম্পর্কে কে কী বলিতে পারে?

৫৯. সর্বতোভাবে বিজ্ঞান-অনন্ত-আয়তন অতিক্রম করিয়া “কিছুই না” ভাবে, আকিঞ্চন-আয়তন লাভ করিয়া তাহাতে বিহার করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সর্বতোভাবে বিজ্ঞান-অনন্ত-আয়তন অতিক্রম করিয়া “কিছুই না” ভাবে, আকিঞ্চন-আয়তন লাভ করিয়া তাহাতে বিহার করে, ভিক্ষুগণ, এইরূপ... সম্পর্কে কে কী বলিতে পারে?

৬০. সর্বতোভাবে আকিঞ্চন-আয়তন অতিক্রম করিয়া নৈবসংজ্ঞা-নাসংজ্ঞা (সংজ্ঞাও না, অসংজ্ঞাও না) ভাবে, নৈবসংজ্ঞা-না-সংজ্ঞা-আয়তন লাভ করিয়া বিহার করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সর্বতোভাবে আকিঞ্চন-আয়তন অতিক্রম করিয়া নৈবসংজ্ঞা-নাসংজ্ঞা (সংজ্ঞাও না, অসংজ্ঞাও না) ভাবে, নৈবসংজ্ঞা-নাসংজ্ঞা-আয়তন লাভ করিয়া বিহার করে, ভিক্ষুগণ, এইরূপ... সম্পর্কে কে কী বলিতে পারে?

৬১. সর্বতোভাবে নৈবসংজ্ঞা-নাসংজ্ঞা অতিক্রম করিয়া সংজ্ঞা বেদয়িত নিরোধ (এমন একটা মণ্ডল যেখানে সংজ্ঞা ও বিজ্ঞান উভয়ই থাকে না) লাভ করিয়া বিহার করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সর্বতোভাবে নৈবসংজ্ঞা-নাসংজ্ঞা অতিক্রম করিয়া সংজ্ঞা বেদয়িত নিরোধ (এমন একটা মণ্ডল যেখানে সংজ্ঞা ও বিজ্ঞান উভয়ই থাকে না) লাভ করিয়া বিহার করে, ভিক্ষুগণ, এইরূপ... সম্পর্কে কে কী বলিতে পারে?

৬২. পৃথিবী (মাটি) কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত পৃথিবী (মাটি) কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৬৩. আপ (জল) কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত আপ (জল) কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৬৪. তেজ (আগুন) কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তেজ (আগুন) কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৬৫. বায়ু কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বায়ু কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৬৬. নীল কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত নীল কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৬৭. পীত কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত পীত কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৬৮. লোহিত কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত লোহিত কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৬৯. শ্বেত কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত শ্বেত কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭০. আকাশ কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত আকাশ কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭১. বিজ্ঞান কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বিজ্ঞান কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭২. অশুভ কসিন ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অশুভ কসিন ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭৩. মরণ সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মরণ সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭৪. আহারে প্রতিকূল (অপ্রীতিকর) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত আহারে প্রতিকূল (অপ্রীতিকর) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭৫. সর্বলোকে অনভিরতি (অনানন্দ) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সর্বলোক অনভিরতি (অনানন্দ) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭৬. অনিত্য (অস্থায়ী) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অনিত্য (অস্থায়ী) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭৭. অনিত্যে দুঃখ সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অনিত্যে দুঃখ সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭৮. দুঃখে অনাত্মা সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দুঃখে অনাত্মা সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৭৯. প্রহীন (পরিত্যাগ) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রহীন (পরিত্যাগ) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮০. বিরাগ (অনুরাগহীনতা) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বিরাগ (অনুরাগহীনতা) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮১. নিরোধ (সমাপ্তি) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত নিরোধ (সমাপ্তি) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮২. অনিত্য সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অনিত্য সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮৩. অনাত্ম সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অনাত্ম সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮৪. মরণ সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মরণ সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮৫. আহারে প্রতিকূল সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত আহারে প্রতিকূল সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮৬. সর্বলোকে অনভিরতি সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সর্বলোকে অনভিরতি সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮৭. অস্থি সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত অস্থি সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮৮. পুলবক (কীটভুক্ত মৃতদেহ) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত পুলবক (কীটভুক্ত মৃতদেহ) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৮৯. বিনীলক (বিবর্ণ মৃতদেহ) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বিনীলক (বিবর্ণ মৃতদেহ) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯০. বিচ্ছিদ্রক (বিচ্ছিন্ন মৃতদেহ) সংজ্ঞা ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বিচ্ছিদ্রক (বিচ্ছিন্ন মৃতদেহ) সংজ্ঞা ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯১. স্ফীত মৃতদেহ ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত স্ফীত মৃতদেহ ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯২. বুদ্ধানুস্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বুদ্ধানুস্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯৩. ধর্মানুস্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ধর্মানুস্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯৪. সংঘানুস্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সংঘানুস্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯৫. শীলানুস্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত শীলানুস্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯৬. ত্যাগানুস্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত ত্যাগানুস্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯৭. দেবতানুস্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দেবতানুস্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯৮. আনাপান (নিঃশ্বাস-প্রশ্বাস) স্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত আনাপান (নিঃশ্বাস-প্রশ্বাস) স্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

৯৯. মরণ স্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মরণ স্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০০. কায়গত স্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত কায়গত স্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০১. উপশম (প্রশান্তিভাব) স্মৃতি ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপশম (প্রশান্তিভাব) স্মৃতি ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০২. প্রথম ধ্যানসহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০৩. প্রথম ধ্যানসহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০৪. প্রথম ধ্যানসহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০৫. প্রথম ধ্যানসহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০৬. প্রথম ধ্যানসহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০৭. প্রথম ধ্যানসহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০৮. প্রথম ধ্যানসহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১০৯. প্রথম ধ্যানসহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১০. প্রথম ধ্যানসহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১১. প্রথম ধ্যানসহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রথম ধ্যানসহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১২. দ্বিতীয় ধ্যানসহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১৩. দ্বিতীয় ধ্যানসহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১৪. দ্বিতীয় ধ্যানসহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১৫. দ্বিতীয় ধ্যানসহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১৬. দ্বিতীয় ধ্যানসহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১৭. দ্বিতীয় ধ্যানসহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১৮. দ্বিতীয় ধ্যানসহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১১৯. দ্বিতীয় ধ্যানসহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২০. দ্বিতীয় ধ্যানসহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২১. দ্বিতীয় ধ্যানসহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত দ্বিতীয় ধ্যানসহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২২. তৃতীয় ধ্যানসহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২৩. তৃতীয় ধ্যানসহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২৪. তৃতীয় ধ্যানসহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২৫. তৃতীয় ধ্যানসহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২৬. তৃতীয় ধ্যানসহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২৭. তৃতীয় ধ্যানসহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২৮. তৃতীয় ধ্যানসহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১২৯. তৃতীয় ধ্যানসহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩০. তৃতীয় ধ্যানসহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩১. তৃতীয় ধ্যানসহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত তৃতীয় ধ্যানসহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩২. চতুর্থ ধ্যানসহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩৩. চতুর্থ ধ্যানসহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩৪. চতুর্থ ধ্যানসহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩৫. চতুর্থ ধ্যানসহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩৬. চতুর্থ ধ্যানসহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩৭. চতুর্থ ধ্যানসহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩৮. চতুর্থ ধ্যানসহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৩৯. চতুর্থ ধ্যানসহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪০. চতুর্থ ধ্যানসহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪১. চতুর্থ ধ্যানসহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত চতুর্থ ধ্যানসহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪২. মৈত্রীসহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪৩. মৈত্রীসহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪৪. মৈত্রীসহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪৫. মৈত্রীসহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪৬. মৈত্রীসহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪৭. মৈত্রীসহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪৮. মৈত্রীসহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৪৯. মৈত্রীসহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫০. মৈত্রীসহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫১. মৈত্রীসহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মৈত্রীসহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫২. করুণাসহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫৩. করুণাসহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫৪. করুণাসহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫৫. করুণাসহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫৬. করুণাসহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫৭. করুণাসহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫৮. করুণাসহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৫৯. করুণাসহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬০. করুণাসহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬১. করুণাসহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত করুণাসহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬২. মুদিতাসহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬৩. মুদিতাসহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬৪. মুদিতাসহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬৫. মুদিতাসহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬৬. মুদিতাসহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬৭. মুদিতাসহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬৮. মুদিতাসহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৬৯. মুদিতাসহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭০. মুদিতাসহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭১. মুদিতাসহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত মুদিতাসহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭২. উপেক্ষা (সমভাব)-সহগত শ্রদ্ধেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত শ্রদ্ধেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭৩. উপেক্ষা (সমভাব)-সহগত বীর্যেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত বীর্যেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭৪. উপেক্ষা (সমভাব)-সহগত স্মৃতিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত স্মৃতিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭৫. উপেক্ষা (সমভাব)-সহগত সমাধিন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত সমাধিন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭৬. উপেক্ষা (সমভাব)-সহগত প্রজ্ঞেন্দ্রিয় ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত প্রজ্ঞেন্দ্রিয় ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭৭. উপেক্ষা (সমভাব)-সহগত শ্রদ্ধাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত শ্রদ্ধাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭৮. উপেক্ষা (সমভাব)-সহগত বীর্যবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত বীর্যবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৭৯. উপেক্ষা (সমভাব)-সহগত স্মৃতিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত স্মৃতিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৮০. উপেক্ষা (সমভাব)-সহগত সমাধিবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত সমাধিবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৮১. উপেক্ষা (সমভাব)-সহগত প্রজ্ঞাবল ভাবনা করে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত উপেক্ষা (সমভাব)-সহগত প্রজ্ঞাবল ভাবনা করে, ভিক্ষুগণ, এইরূপ... সম্পর্কে কে কী বলিতে পারে?

১৮২. শ্রদ্ধেন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত শ্রদ্ধেন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮৩. বীর্যেন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বীর্যেন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮৪. স্মৃতিন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত স্মৃতিন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮৫. সমাধিন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সমাধিন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮৬. প্রজ্ঞেন্দ্রিয় ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত প্রজ্ঞেন্দ্রিয় ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮৭. শ্রদ্ধাবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত শ্রদ্ধাবল ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮৮. বীর্যবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত বীর্যবল ভাবে, ভিক্ষুগণ, এইরূপ... সম্পর্কে কে কী বলিতে পারে?

১৮৯. স্মৃতিবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত স্মৃতিবল ভাবে, ভিক্ষুগণ, এইরূপ... সম্পর্কে কে কী বলিতে পারে?

১৯০. সমাধিবল ভাবে, হে ভিক্ষুগণ, অঙ্গুলির ছাপ যতক্ষণ স্থায়ী হয়, এমনকি ততক্ষণ পর্যন্ত সমাধিবল ভাবে, ভিক্ষুগণ, এইরূপ... সম্পর্কে কে কী বলিতে পারে?

১৯১. প্রজ্ঞাবল ভাবে, ভিক্ষুগণ, এইরূপ ভিক্ষুর ধ্যান নিষ্ফল বলা যায় না। সে শাস্তার (বুদ্ধের) আদেশ মানিয়া চলে। সে উপদেশ গ্রহণ করে এবং অমোঘ রাষ্ট্রপিণ্ড (অন্ন) পরিভোগ করে। যাহারা এইগুলি পুনঃপুন করে তাহাদের সম্পর্কে কে কী বলে?”


 

১৯. কায়গতস্মৃতি বর্গ
১. “হে ভিক্ষুগণ, মহাসমুদ্র যেমন তাহার অন্তর্ভুক্ত বিস্তৃত ছোটো নদীকে মনশ্চক্ষে সমুদ্রমুখী করে, তদ্রুপ হে ভিক্ষুগণ, কায়গতস্মৃতি ভাবিত, বহলীকৃত, অন্তর্ভুক্ত হইলে তাহার যে কুশলধর্ম তাহা বিদ্যাভাগীয় (বিদ্যা উপযোগী) হয়।

২. হে ভিক্ষুগণ, এক ধর্ম (বিষয়) ভাবিত, বহুলীকৃত, (পুনঃপুন কৃত) হইলে তাহা মহা সংবেগ (ধর্মীয় অনুভূতি) সৃষ্টি করে।

৩. হে ভিক্ষুগণ, এক ধর্ম (বিষয়) ভাবিত, বহুলীকৃত, (পুনঃপুন কৃত) হইলে তাহা মহান অর্থকর হইয়া থাকে।

৪. হে ভিক্ষুগণ এক ধর্ম (বিষয়) ভাবিত, বহুলীকৃত, (পুনঃপুন কৃত) হইলে তাহা মহৎ যোগক্ষেমের (নির্বাণের) কারণ হইয়া থাকে।

৫. হে ভিক্ষুগণ এক ধর্ম (বিষয়) ভাবিত, বহুলীকৃত, (পুনঃপুন কৃত) হইলে তাহা স্মৃতি-সম্প্রজ্ঞানের সহায়ক হইয়া থাকে।

৬. হে ভিক্ষুগণ এক ধর্ম (বিষয়) ভাবিত, বহুলীকৃত, (পুনঃপুন কৃত) হইলে তাহা জ্ঞানদর্শন প্রতিবলের (জ্ঞান ও অন্তর্দৃষ্টির) সহায়ক হইয়া থাকে।

৭. হে ভিক্ষুগণ, এক ধর্ম (বিষয়) ভাবিত, বহুলীকৃত, (পুনঃপুন কৃত) হইলে তাহা দৃষ্টধর্মে সুখে অবস্থানের সহায়ক হইয়া থাকে।

৮. হে ভিক্ষুগণ এক ধর্ম (বিষয়) ভাবিত, বহুলীকৃত, (পুনঃপুন কৃত) হইলে তাহা জ্ঞান দ্বারা বিমুক্তি ফল উপলব্ধিতে সহায়ক হইয়া থাকে। সেই এক ধর্ম কী? কায়গতাস্মৃতি। ভিক্ষুগণ, এই একটি ধর্ম (বিষয়) ভাবিত হইলে মহৎ অর্থ, মহৎ যোগক্ষেম, স্মৃতিসম্প্রজ্ঞান, জ্ঞানদর্শন লাভে, ইহজীবনে সুখে অবস্থান, জ্ঞান দ্বারা বিমুক্তিফল উপলব্ধিতে সহায়ক হইয়া থাকে।

৯. হে ভিক্ষুগণ, একটি ধর্ম (বিষয়) ভাবিত ও বহুলীকৃত হইলে কায় শান্ত হয়, চিত্ত শান্ত হয়, বিতর্ক-বিচার উপশম হয়, কেবল তাহাই নহে, সমগ্র বিদ্যাভাগীয় ধর্ম পূর্ণতা ও শ্রীবৃদ্ধি লাভ করে। সেই এক ধর্মে কিসে? কায়গতাস্মৃতি দ্বারা। হে ভিক্ষুগণ, এই এক ধর্ম ভাবিত, বহুলীকৃত হইলে কায় শান্ত হয়, চিত্ত শান্ত হয়, বিতর্ক-বিচার উপশম হয়, কেবল তাহাই নহে, সমগ্র বিদ্যাভাগীয় ধর্ম পূর্ণতা ও শ্রীবৃদ্ধি লাভ করে।

১০. হে ভিক্ষুগণ, একটি বিষয় ভাবিত, বহুলীকৃত হইলে অনুৎপন্ন-অকুশলধর্ম উৎপন্ন হয় না ও উৎপন্ন অকুশলধর্ম পরিহানি হয়। এক ধর্ম কিসে? কায়গতাস্মৃতি দ্বারা। ভিক্ষুগণ, একটি বিষয় ভাবিত, বহুলীকৃত হইলে অনুৎপন্ন-অকুশলধর্ম উৎপন্ন হয় না ও উৎপন্ন অকুশলধর্ম পরিহানি প্রাপ্ত হয়।

১১. হে ভিক্ষুগণ, একটি বিষয় ভাবিত, বহুলীকৃত হইলে অনুৎপন্ন কুশলধর্ম উৎপন্ন হয় এবং উৎপন্ন কুশলধর্ম বৃদ্ধি ও বৈপুল্য প্রাপ্ত হয়। এক ধর্ম কী? কায়গতাস্মৃতি। ভিক্ষুগণ, এই এক ধর্ম ভাবিত বহুলীকৃত হইলে অনুৎপন্ন কুশলধর্ম উৎপন্ন হয় এবং উৎপন্ন কুশলধর্ম বৃদ্ধি ও বৈপুল্য প্রাপ্ত হয়।

১২. ভিক্ষুগণ, একটি বিষয় ভাবিত হইলে অবিদ্যা ক্ষয় প্রাপ্ত হয়, বিদ্যা উৎপন্ন হয়। অহংবোধের অবসান হয়, অনুশয় (আসক্তি) উৎপাটিত হয়, সংযোজনসমূহ (বন্ধনসমূহ) পরিত্যক্ত হয়। এক ধর্ম কিসে? কায়গতাস্মৃতি দ্বারা। ভিক্ষুগণ, এই একটি বিষয় ভাবিত হইলে অবিদ্যা ক্ষয় প্রাপ্ত হয়, বিদ্যা উৎপন্ন হয়। অহং বোধের অবসান হয়, অনুশয় (আসক্তি) উৎপাটিত হয়, সংযোজনসমূহ (বন্ধনসমূহ) পরিত্যক্ত হয়।

১৩. ভিক্ষুগণ, একটি বিষয় ভাবিত, বহুলীকৃত হইলে প্রজ্ঞা প্রভেদ উন্মোচিত করে, উপাদানহীন (আসক্তিহীন) পরিনির্বাণ প্রাপ্তি ঘটায়। এক ধর্ম কিসে? কায়গতাস্মৃতি দ্বারা। ভিক্ষুগণ, এই একটি বিষয় ভাবিত, বহুলীকৃত হইলে প্রজ্ঞা প্রভেদ উন্মোচিত করে, উপাদানহীন (আসক্তিহীন) পরিনির্বাণ প্রাপ্তি ঘটায়।

১৪. ভিক্ষুগণ, একটি ধর্ম ভাবিত, বহুলীকৃত হইলে অনেক ধাতুর উপলব্ধি ঘটে, নানা ধাতুর উপলব্ধি ঘটে, অনেক ধাতু-জ্ঞান উৎপন্ন হয়। এক ধর্ম কিসে? কায়গতাস্মৃতি দ্বারা। ভিক্ষুগণ, এই এক ধর্ম ভাবিত, বহুলীকৃত হইলে অনেক ধাতুর উপলব্ধি ঘটে, নানা ধাতুর উপলব্ধি ঘটে, অনেক ধাতু-জ্ঞান উৎপন্ন হয়।

১৫. ভিক্ষুগণ, এই একটি ধর্ম ভাবিত, বহুলীকৃত হইলে স্রোতাপত্তিফল প্রত্যক্ষকৃত হয়। সকৃদাগামীফল প্রত্যক্ষকৃত হয়, অনাগামীফল প্রত্যক্ষকৃত হয়, অর্হত্ত্বফল প্রত্যক্ষকৃত হয়। সেই এক ধর্ম কিসে? কায়গতাস্মৃতি। ভিক্ষুগণ, এই এক ধর্ম ভাবিত বহুলীকৃত হইলে স্রোতাপত্তিফল প্রত্যক্ষকৃত হয়। সকৃদাগামীফল প্রত্যক্ষকৃত হয়, অনাগামীফল প্রত্যক্ষকৃত হয়, অর্হত্ত্বফল প্রত্যক্ষকৃত হয়।

১৬. ভিক্ষুগণ, একটি ধর্ম ভাবিত, বহুলীকৃত হইলে প্রজ্ঞা লাভ হয়, প্রজ্ঞা বৃদ্ধি ঘটে, প্রজ্ঞা বৈপুল্য প্রাপ্ত হয়, মহাপ্রজ্ঞা লাভ হয়, বিস্তৃত-প্রজ্ঞা লাভ হয়, বিপুল-প্রজ্ঞা লাভ হয়, গভীর-প্রজ্ঞা লাভ হয়, অদ্বিতীয়-প্রজ্ঞা লাভ হয়, ভূরি-প্রজ্ঞা লাভ হয়, প্রজ্ঞা-বাহুল্য ঘটে, শীঘ্র-প্রজ্ঞা লাভ হয়, লঘু-প্রজ্ঞা লাভ হয়, উজ্জ্বল-প্রজ্ঞা লাভ হয়, দ্রুত-প্রজ্ঞা লাভ হয়, তীক্ষ্ণ-প্রজ্ঞা লাভ হয়, মর্মভেদী-প্রজ্ঞা লাভ হয়। সেই এক ধর্ম কিসে? কায়গতাস্মৃতি দ্বারা। ভিক্ষুগণ, এই একটি ধর্ম ভাবিত, বহুলীকৃত হইলে প্রজ্ঞা লাভ হয়, প্রজ্ঞা বৃদ্ধি ঘটে, প্রজ্ঞা বৈপুল্য প্রাপ্ত হয়, মহাপ্রজ্ঞা লাভ হয়, বিস্তৃত-প্রজ্ঞা লাভ হয়, বিপুল-প্রজ্ঞা লাভ হয়, গভীর-প্রজ্ঞা লাভ হয়, অদ্বিতীয়-প্রজ্ঞা লাভ হয়, ভূরি-প্রজ্ঞা লাভ হয়, প্রজ্ঞা-বাহুল্য ঘটে, শীঘ্র-প্রজ্ঞা লাভ হয়, লঘু-প্রজ্ঞা লাভ হয়, উজ্জ্বল-প্রজ্ঞা লাভ হয়, দ্রুত-প্রজ্ঞা লাভ হয়, তীক্ষ্ণ-প্রজ্ঞা লাভ হয়, মর্মভেদী-প্রজ্ঞা লাভ হয়।”


 

২০. অমৃত বর্গ
“ভিক্ষুগণ, যাহারা কায়গতাস্মৃতি ভাবে না তাহারা অমৃত পরিভোগ করে না। ভিক্ষুগণ, যাহারা কায়গতাস্মৃতি ভাবনা করে তাহারা অমৃত পরিভোগ করে। ভিক্ষুগণ, যাহাদের কায়গতাস্মৃতি ভাবিত হয় নাই তাহাদের অমৃত অপরিভুক্ত। যাহাদের কায়গতাস্মৃতি পরিভুক্ত তাহাদের অমৃত পরিভুক্ত। ভিক্ষুগণ, যাহাদের কায়গতাস্মৃতি বিনষ্ট তাহাদের অমৃত বিনষ্ট। ভিক্ষুগণ, যাহাদের কায়গতাস্মৃতি অবিনষ্ট তাহাদের অমৃত অবিনষ্ট। ভিক্ষুগণ, যাহাদের কায়গতাস্মৃতি বিরুদ্ধ (ক্ষতিগ্রস্ত) তাহদের মৃত্যু বিরদ্ধ। ভিক্ষুগণ, যাহাদের কায়গতাস্মৃতি আরব্ধ তাহাদের অমৃত আরব্ধ। ভিক্ষুগণ, যাহাদের কায়গতাস্মৃতি প্রমাদিত তাহাদের অমৃত প্রমাদিত। ভিক্ষুগণ, যাহাদের কায়গতাস্মৃতি প্রমাদিত নহে তাহাদের অমৃত প্রমাদিত নহে। ভিক্ষুগণ, যাহাদের কায়গতাস্মৃতি বিস্মৃত তাহাদের অমৃত বিস্মৃত। ভিক্ষুগণ, যাহাদের কায়গতাস্মৃতি অবিস্মৃত তাহাদের অমৃত অবিস্মৃত। ভিক্ষুগণ, যাহাদের কায়গতাস্মৃতি অসেবিত তাহাদের অমৃত অসেবিত। ভিক্ষুগণ, যাহাদের কায়গতাস্মৃতি সেবিত (পরিশীলিত) তাহাদের অমৃত সেবিত। ভিক্ষুগণ, যাহাদের কায়গতাস্মৃতি অভাবিত তাহাদের অমৃত অভাবিত। ভিক্ষুগণ, যাহাদের কায়গতাস্মৃতি ভাবিত তাহাদের অমৃত ভাবিত। ভিক্ষুগণ, যাহাদের কায়গতাস্মৃতি অবহুলীকৃত তাহাদের মৃত্যুহীনতা অবহুলীকৃত। ভিক্ষুগণ, যাহাদের কায়গতাস্মৃতি বহুলীকৃত তাহাদের মৃত্যুহীনতা বহুলীকৃত। ভিক্ষুগণ, যাহাদের কায়গতাস্মৃতি অনভিজ্ঞাত (অজানা) তাহাদের মৃত্যুহীনতা অজ্ঞাত। ভিক্ষুগণ, যাহাদের কায়গতাস্মৃতি অভিজ্ঞাত তাহাদের মৃত্যুহীনতা অভিজ্ঞাত। ভিক্ষুগণ, যাহাদের কায়গতাস্মৃতি অপরিজ্ঞাত তাহাদের মৃত্যুহীনতা অপরিজ্ঞাত। ভিক্ষুগণ, যাহাদের কায়গতাস্মৃতি পরিজ্ঞাত তাহাদের অমৃত পরিজ্ঞাত। ভিক্ষুগণ, যাহাদের কায়গতাস্মৃতি অপ্রত্যকৃত তাহাদের মৃত্যুহীনতা অপ্রত্যক্ষকৃত। ভিক্ষুগণ, যাহাদের কায়গতাস্মৃতি প্রত্যক্ষকৃত মৃত্যুহীনতা প্রত্যক্ষকৃত।”

একক নিপাত সমাপ্ত।

১. একক নিপাত

১. রূপাদি বর্গ

২. নীবরণ প্রহান বর্গ

৩. অকর্মণীয় বর্গ

৪. অদান্ত বর্গ

৫. প্রণিহিত অচ্ছ বর্গ

৬. অচ্ছরা সংঘাত (অঙ্গুলি আঘাত) বর্গ

৭. আরব্ধবীর্য্যাদি বর্গ

৮. কল্যাণমিত্রাদি বর্গ

৯. প্রমাদাদি বর্গ

১১. অধর্ম বর্গ

১২. অনাপত্তি বর্গ

১৩. এক পুদ্গল বর্গ

১৪. এতদগ্গ (প্রসিদ্ধ) বর্গ

১. প্রথম বর্গ

২. দ্বিতীয় বর্গ

৩. তৃতীয় বর্গ

৪. চতুর্থ বর্গ

৫. পঞ্চম বর্গ

৬. ষষ্ঠ বর্গ

৭. সপ্তম বর্গ

১৫. অট্ঠান (অসম্ভব) বর্গ

১. প্রথম বর্গ

২. দ্বিতীয় বর্গ

৩. তৃতীয় বর্গ

১৬. এক ধর্ম বর্গ

১. প্রথম বর্গ

২. দ্বিতীয় বর্গ

৩. তৃতীয় বর্গ

৪. চতুর্থ বর্গ

১৭. প্রসাদকর ধর্ম বর্গ

১. প্রথম বর্গ

১৮. অপর অচ্ছরা সংঘাত বর্গ

১৯. কায়গতস্মৃতি বর্গ

২০. অমৃত বর্গ